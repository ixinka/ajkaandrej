+++
title = "V meste"
slug = "v-meste"
description = ""
tags = ["munich"]
categories = ["dailylife"]
date = "2011-05-09T13:57:47"
banner = "/wp-content/uploads/2011/05/IMG_0003.jpg"
+++

Tak sme sa raz opäť vybrali do mesta, ukázať našej víkendovej návšteve (Andrejkovým rodičom), ako to
tu vyzerá a kde to vlastne žijeme. Povozili sme ich všetkými možnými vláčikmi (S-bahnom a U-bahnom a električkami), prešli sme sa
nákupnou ulicou, pozreli sme obchody a vyzváňajúcu <a title="Mníchov"
href="http://www.ajka-andrej.com/2009/11/24/munich/">vežu novej radnice</a> o jedenástej. Prekonali
sme výškový rozdiel od mínus štvrtého poschodia v metre až po okolo 290m vo veži v <a title="Kam s
návštevou" href="http://www.ajka-andrej.com/2009/11/25/where-to-go-with-visitors/">Olympia
parku</a>. Na centrálnom trhovisku (Viktualienmarkt) sme si kúpili skvelé voňavé korenie na
Bruschettu (to už som aj vyskúšala, ale myslím, že by bolo super aj na cestovinu, ale o tom
neskôr).Po náročnej mestskej turistike sme zapadli v našej obľúbenej Biergarten a dali sme si
typické bavorské pochúťky. Obvyklé jedlá, ktoré sa tam dajú zohnať sú klobásky, okrem klasických a
curry aj typické biele, pečené rebierka a kurence. Minule sme skúšali chleby s masťou, pažítkou a
paradajkami. Tentokrát sme si dali typickú syrovú pomazánku, ktorá chutí presne ako bryndzová
pomazánka, takže si na moje veľké potešenie môžem zaškrtnúť ďalšiu položku zo zoznamu vecí, ktoré
sa dajú/nedajú zohnať v zahraničí. V názve tejto pomazánky evidentne nemajú celkom jasno. V
Biergarten ju nájdete pod názvom Opatzda alebo aj Obatzda a v obchode Obazda. Chystám sa ju
vyskúšať aj spraviť, tak potom napíšem nejaký odskúšaný recept. Nechýbal nám ani tanier s na plátky
nakrájanou šunkou a cibuľou v octovom náleve, niekoľko praclíkov a každému pohár piva.

{{< gallery
    "/wp-content/uploads/2011/05/IMG_1556.jpg"
    "/wp-content/uploads/2011/05/IMG_0003.jpg"
    "/wp-content/uploads/2011/05/IMG_0053.jpg"
    "/wp-content/uploads/2011/05/IMG_0052.jpg"
    "/wp-content/uploads/2011/05/IMG_0051.jpg"
>}}
My sme si už zvykli, že malé pivo je pol litrové a celkom nás baví sledovať prekvapené pohľady pri
poznámke, že menšie poháre ani nemajú.Po sledovaní kačiek a príjemnom oddychovaní v <a
title="Jazero v Olympia parku"
href="http://www.ajka-andrej.com/2010/07/05/lake-in-the-olympia-park/">Olympia parku</a> sme sa
ešte vybrali na veľký jarmok <a title="Auer Dult" href="http://www.auerdult.de/">Auer Dult</a> (Au
je mestská časť Mníchova, Dult=jarmok). Tento sa koná len trikrát za rok a keďže som ho ešte
nevidela a akurát sa jeden konal, neodolala som pokušeniu zavliecť všetkých medzi stánky. Ukázalo
sa, že je to s časti aj akýsi blší trh a dá sa tam zohnať naozaj čokoľvek, vo veľa prípadoch aj za
výhodnú cenu.
