+++
title = "Wiesn"
description = ""
tags = ["panoramas","germany","munich"]
categories = ["dailylife"]
date = "2011-10-26T18:54:34"
banner = "/wp-content/uploads/2011/10/2011-09-26-17.49.06.jpg"
+++

Ďalší Októberfest ( ako miestni hovoria Wiesn ) za nami, no a tento rok sme si ho nenechali újsť. Teda na oficiálnej zábave v krojoch niekde vnútri stanu sme neboli, ale tak trochu sme sa nadýchli
okolitej atmosféry a dali sme si litrík piva. Tento rok sme nevideli slávnostný otvárací pochod,
lebo sa nám v daždi nechcelo ísť do mesta, ale spolu s kolegami sme strávili pár hodín na pive. Na
môj vkus príliš veľa ľudí, takže nám občas neostávalo nič iné ako ísť s prúdom davu, ale atmosféra
bola naozaj dobrá.

{{< gallery
    "/wp-content/uploads/2011/10/2011-09-26-17.48.01.jpg"
    "/wp-content/uploads/2011/10/2011-09-26-17.49.06.jpg"
    "/wp-content/uploads/2011/10/2011-09-26-17.39.37.jpg"
    "/wp-content/uploads/2011/10/2011-09-26-17.43.59.jpg"
    "/wp-content/uploads/2011/10/2011-09-26-20.53.50.jpg"
    "/wp-content/uploads/2011/10/2011-09-26-21.02.02.jpg"
>}}
Je až neuveriteľné aké budovy vyrástli na inak úplne prázdnej betónovej ploche. Tradičná výzdoba,
modro biele bavorské vlajky, kolotoče, klobásky, pečené mäsko, praclíky, pivo a medovníky, no a k
tomu množstvo ľudí v typických kožených nohaviciach, karovaných košeliach a rôznofarebných šatách s
dostatočne hlbokým výstrihom … tak nejako by sa to celé dalo zhrnúť v jednej vete. Vnútri v stanoch
je to vraj oveľa lepšie so skvelou tradičnou hudbou, programom a tancovaním, ale tam je lepšie ísť
v kroji, no a buď sa pripletiete k nejakému stolu, ktorý nie je úplne obsadený a nájdete si nových
kamarátov alebo si objednáte stôl pre desať ľudí rok dopredu za nejakých 200 eur. Tak to možno
vyskúšame nabudúce.

{{< panorama "/wp-content/uploads/2011/10/2011-09-26-18.45.40.jpg"  >}}