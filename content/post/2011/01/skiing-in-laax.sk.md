+++
title = "Lyžovačka v Laax"
slug = "lyzovacka-v-laax"
description = ""
tags = ["mountains","skiing","switzerland"]
categories = ["travelling"]
date = "2011-01-10T08:43:23"
banner = "/images/2011/01/IMG_0037t.jpg"
+++

Na tento rok som si dala niekoľko predsavzatí (o tom napíšem inokedy). Jedným z nich je poriadne si
zalyžovať. Ešte pred vianocami sme sa dohodli na kamarátskej návšteve u susedov vo Švajčiarsku a chystali sme
sa pozrieť si viacero lyžiarských stredísk v okolí Zurichu. Tento plán nám ale stroskotal, lebo v
akurát plánovaný víkend dorazila akási teplá vlna zo Španielska a vo výške 1100m bolo zrazu 7
stupňov. Nakoniec sme sa teda rozhodli pre vzdialenejšie, ale vyššie položené stredisko Laax, kde
sme lyžovali vo výške okolo 2500m pri príjemnej teplote niečo pod nulou.

{{< gallery
    "/images/2011/01/IMG_0040.jpg"
    "/images/2011/01/IMG_0042.jpg"
    "/images/2011/01/IMG_0044.jpg"
    "/images/2011/01/IMG_0045.jpg"
    "/images/2011/01/IMG_0011.jpg"
>}}

V alpách sme lyžovali prvýkrát, takže to neviem porovnať, ale rozhodne odporúčam. Lyžovali sme od otvorenia vlekov až po ich zavretie (do nejakej štvrtej) a dvakrát sa nám podarilo prejsť asi len dve zjazdovky. Jedna bola naozaj dlhá, išli sme ňou dole snáď aj pol hodinu, ale stála za to (<a title="plán zjazdoviek"
href="http://cdn3.laax.com/fileadmin/media/Contentfilling_Doks/Pistenplan/LAAX_Pistenplan_d_10_11.pdf" target="_blank">na plániku</a> je to zvýraznená trasa číslo 10 vpravo). Ľudia boli roztrúsení po kopcoch natoľko, že sme mali občas široký svah len sami pre seba. No a odhliadnuc od zjazdoviek, ten pohľad na zasnežené kopce a okolitú krajinu bol jednoducho očarujúci.

{{< gallery
    "/images/2011/01/IMG_0025.jpg"
    "/images/2011/01/IMG_0029.jpg"
    "/images/2011/01/IMG_0030.jpg"
    "/images/2011/01/IMG_0031.jpg"
    "/images/2011/01/IMG_0016.jpg"
>}}
