+++
title = "Videa"
description = ""
tags = ["wedding"]
categories = ["dailylife"]
date = "2008-09-04T21:55:28"
+++

Keďže sme plánovali osláviť našu <a title="Introduction"
href="http://www.ajka-andrej.com/2008/06/20/introduction/?lang=SK">svadbu </a>poriadne,
zorganizovali sme deň pred ňou ešte aj grilovačku. Pre istotu sme začali aj piť, aby sme sa udržali
v dobrej kondícií pre nastávajúci deň (iba žartujem :) ). Moja skvelá tetuška sa podujala pripraviť mäso (v čom je skutočne dobrá), ale nemohli sme nájsť
žiadne zápalky a tak jej Andrejov ocinko pomohol s ohňom (nie veľmi tradičným spôsobom, ako môžte
vidieť nižšie, ale fungovalo to).


{{< video src="/wp-content/uploads/2008/09/mvi_0116.mp4" height="240" width="320" >}}



Keď ste už raz v pozícií nevesty alebo ženícha a je zhruba polhodinka pred polnocou je tradíciou byť
v kruhu vytvorenom všetkými hosťami a postupne tancovať s každým z kruhu (nevesta zo všetkými
chlapmi, ženích s každou babou). Je to naozaj super, pretože si môžete popri tom s každým pokecať,
ale môžem povedať, že po takom dvadsiatom človeku si necítite nohy a želáte si byť kdekoľvek inde.
Andrej sa dokonca dohodol s hudobníkmi, že zažmurká, keď bude čas skončiť to, ale tí sa naňho iba
usmievali a nechali nás poriadne si to užiť :)


{{< video src="/wp-content/uploads/2008/09/mvi_0202.mp4" height="240" width="320" >}}



Po tomto tanci je na čase "spraviť" z nevesty ženu a muža zo ženícha. Vždy sa povie niečo v zmysle,
že ženích by sa mal starať o svoju manželku a naopak, mali by sa ľúbiť a byť šťastní a je to tiež
čas kedy sa stávajú vlastnou rodinou mimo svojich rodičov. Neveste sa symbolický vymení závoj za
tradičný čepiec a ženíchovi sa vymení pierko za klobúk. Je tiež zvykom dať závoj niektorému so
slobodných dievčat (čo je podobné hádzaniu svadobnej kytice).


{{< video src="/wp-content/uploads/2008/09/mvi_0259.mp4" height="240" width="320" >}}



{{< video src="/wp-content/uploads/2008/09/mvi_0261.mp4" height="240" width="320" >}}



Po čepčení je čas na prípitok mladého páru, ktorí zvyčajne rozbijú ich poháre pre šťastie.


{{< video src="/wp-content/uploads/2008/09/mvi_0262.mp4" height="240" width="320" >}}



Nakoniec sme si zatancovali poslednýkrát predtým než sme sa išli prezliecť s našich svadobných šiat.
Myslím, že to bol najlepší tanec, ktorý sme tancovali v ten večer. Nečakali nás už žiadne tradície,
nebolo nič čo by sa malo robiť potom. Bol to tanec len o nás a pre nás.


{{< video src="/wp-content/uploads/2008/09/p1040176.mp4" height="240" width="320" >}}

