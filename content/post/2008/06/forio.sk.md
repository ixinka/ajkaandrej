+++
title = "Forio"
slug = "forio"
description = ""
tags = ["panoramas","island","beach","italy","sea"]
categories = ["travelling"]
date = "2008-06-30T17:46:39"
banner = "/wp-content/uploads/2011/04/soccorso1t.jpg"
+++

Tak v tomto mestečku sme bývali, v <a title="Hotel Corona***"
href="{{< ref "/post/2008/06/hotel-corona" >}}">hoteli Corona</a>, ktorý môžeme
len odporúčiť. Toto mesto je asi najviac navštevované turistami z <a title="Evergreen island –
Ischia" href="{{< ref "/post/2008/06/evergreen-island" >}}">celého ostrova</a>.
Má niekoľko pláži (všetky sme boli pozrieť a vyskúšať :)), príjemné obchodné centrum, niekoľko
kostolíkov a nespočetne veľa rôznych uličiek, ktoré <a title="Trips through the Ischia"
href="{{< ref "/post/2008/07/trips-through-the-ischia" >}}">stoja za
prechádzku</a>. Známe je tiež produkciou vína a úžasným termálnym parkom <a title="Poseidon
gardens" href="{{< ref "/post/2008/07/poseidon-gardens" >}}">Poseidonove
záhrady</a>.Najznámejším kostolíkom je kostol Santa Maria delle Neve - Soccorso, ktorý sa dosť veľakrát objavil
aj vo filme Nebožtíci prajú láske, ktorý bol celý nakrútený na ostrove Ischia a naši milí vodiči
nám ho pustili v autobuse na ceste na dovolenku. Kostolík aj s námestím okolo sa považuje za jedno
z najromantickejších miest a vidieť odtiaľ krásny západ slnka. Z tohto miesta sme si odfotili aj
panorámu, ktorá je vyššie. Kostolov a kaplniek je tu inak strašne veľa a len v jednom z nich sme
narazili na zákaz vstupu v príliš krátkom oblečení.

{{< panorama "/wp-content/uploads/2011/04/panorama_soccorso1.jpg"  >}}
Vo Foriu sú štyri pláže. Pláž Cava dell isola bola z nášho hotela asi 5 minút súkromnou cestičkou a
podľa nášho názoru bola najlepšia zo všetkých. Bola celá verejná (neboli tam nastavané lehátka so
slnečníkmi, aj keď dali sa prenajať v reštaurácií nad plážou), bolo tam najčistejšie more a aj
prijateľný počet ľudí s výnimkou víkendu, kedy ich tam bolo naozaj dosť. Hneď nad plážou bola
reštaurácia, v ktorej boli asi najlepšie ceny v meste a dalo sa v nej príjemne posedieť s výhľadom
na more, tak sme sa v nej zastavili niekoľkokrát.

{{< gallery
    "/wp-content/uploads/gallery/italy/ischia/forio/img-36.jpg"
    "/wp-content/uploads/gallery/italy/ischia/forio/img-73.jpg"
    "/wp-content/uploads/gallery/italy/ischia/forio/img-94.jpg"
    "/wp-content/uploads/gallery/italy/ischia/forio/img-9.jpg"
    "/wp-content/uploads/gallery/italy/ischia/forio/img-25.jpg"
    "/wp-content/uploads/gallery/italy/ischia/forio/img-37.jpg"
    "/wp-content/uploads/gallery/italy/ischia/forio/2img-26.jpg"
    "/wp-content/uploads/gallery/italy/ischia/forio/img-41.jpg"
    "/wp-content/uploads/gallery/italy/ischia/forio/2img-14.jpg"
    "/wp-content/uploads/gallery/italy/ischia/forio/img-47.jpg"
    "/wp-content/uploads/gallery/italy/ischia/forio/img-19.jpg"
    "/wp-content/uploads/gallery/italy/ischia/forio/img-78.jpg"
>}}

V podstate vedľa tejto pláže bola pláž Citara, ale kvôli skalám sa k nej nedá dostať plynulým
prechodom (jedine ak preplávať), treba ísť po ceste. Z hotela to bolo takých 15 minút prechádzky.
Bolo tam oveľa viac ľudí, jednak je to väčšia pláž a potom priamo nad ňou sa nachádzajú veľmi
populárne a navštevované Poseidonove záhrady. Bolo tu viac reštaurácií, z ktorých každá mala
vyhradené miesta pre svoje lehátka so slnečníkmi, poseidonove záhrady mali vrámci areálu tiež
vyhradenú časť, takže sa to tu hemžilo ľuďmi a ceny boli pochopiteľne tiež vyššie. Aj napriek tomu
sme tu strávili jeden veľmi príjemný deň, vystihli sme veľké vlny a navštívili sme záhrady.


{{< video src="/wp-content/uploads/2008/06/movie14.mp4" height="240" width="320" >}}



Pláže Chiaia a San Francesco sú na opačnej strane mesta. Sú celé zapratené slnečníkmi a lehátkami v
nahustených radoch. Pri pláži Chiaia sa dá celkom dobre kúpať na jej začiatku bližšie k prístavu,
kde je síce kľud, ale prístav sa trošku podpísal na čistotu vody. Pri pláži San Francesco
doporučujeme kúpanie na jej konci v smere z mesta, kde je už síce viac balvanov ako piesku, ale je
tam čistučké more, kľud od ukričaných talianov a po okúpaní sa dá vyhrievať na zohriatých kameňoch.
Celkovo prechádzka až do tohto kúta mesta stála za to. Po ceste sme videli kopu viliek a hotelíkov
a všade kopu zelene a krásnych kvetov.


{{< video src="/wp-content/uploads/2008/06/movie1.mp4" height="240" width="320" >}}

