+++
title = "Vždy zelený ostrov - Ischia"
description = ""
tags = ["island","italy","sea"]
categories = ["travelling"]
date = "2008-06-28T20:44:19"
+++

Vrámci letnej dovolenky sme sa vybrali do Talianska, spoznať nádherný vždy zelený termálny <a
title="Výlety po Ischii"
href="http://www.ajka-andrej.com/2008/07/23/trips-through-the-ischia/?lang=SK">ostrov Ischia</a>.
Prežili sme krásnych osem dní, spoznali sme život miestnych ľudí, ochutnali špeciality ostrova,
vyskúšali <a title="Poseidonove záhrady"
href="http://www.ajka-andrej.com/2008/07/23/poseidon-gardens/?lang=SK">termálne pramene a
bazéniky</a>, užili sme si slniečko a nechali sme sa unášať morskými vlnami. Tento malebný ostrovček by sa dal tiež charakterizovať veľkými citrónmi a sladučkým hroznom, ktoré
sme niekoľkokrát ochutnali. Citróny sa tu vraj chemicky neošetrujú, rastú zo slniečka, ktorého tu
majú naozaj dosť (oblaky sme videli asi dvakrát za celý týždeň a aj to len dve hodinky, potom
zmizli) a zo 75% vlhkosti, ktorá vládne na ostrove. Jedna z vecí, ktorá sa tu z citrónov robí je
veľmi osviežujúci nápoj Grannita di Limone.

{{< gallery
    "/wp-content/gallery/italy/ischia/forio/img-19.jpg"
    "/wp-content/gallery/italy/ischia/roundtrip/img-1.jpg"
    "/wp-content/gallery/italy/ischia/roundtrip/img-16.jpg"
    "/wp-content/gallery/italy/ischia/roundtrip/img-47.jpg"
    "/wp-content/gallery/italy/ischia/cava/img-13.jpg"
>}}

Je to šťava z čerstvých citrónov s ľadovou drťou a pripomína takú redšiu citrónovú dreň. Šťavu z
citrónov zvyknú kombinovať aj s pomarančmi a ľadovou drťou (v pomere dva pomaranče a pol citróna).
S výrobou takej šťavy sme sa stretli v stánku pri pláži San Angelo, kde stál chlapík za kopou
pomarančov a citrónov, usmieval sa, žmýkal ovocie priamo pred nami a predával osviežujúce nápoje
(taký 2,5dcl pohár za dve eura). Špecialitkou, na ktorú nás upozornili, že ju treba vyskúšať, je
bruschetta. Oficiálne je to predjedlo, aj keď podľa mňa je to skôr ľahší obed :) Je to opečený
taliansky chlieb resp. topinka natretá cesnakom a pokrytá veľkou kopou paradajek ochutených
typickým talianskym korením (bazalka, cesnak, oregano a soľ). Samozrejme na tanieri vždy dostanete
aj čerstvý bazalkový list a ešte košík s čerstvým a chrumkavým talianskym chlebom.
