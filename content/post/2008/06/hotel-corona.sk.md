+++
title = "Hotel Corona***"
slug = "hotel-corona"
description = ""
tags = ["island","italy"]
categories = ["travelling"]
date = "2008-06-30T18:35:56"
banner = "/wp-content/uploads/gallery/italy/ischia/forio/Picture_179t.jpg"
+++

V tomto hoteli sme sa po dlho hľadaní v cestovkách rozhodli bývať. Teta v cestovke nám dala zľavu na
pobyt, takže to bolo aj celkom finančne prijateťné. Po príchode do hotela sme oslovili milú pani na recepcii, ktorá nám s ochotou vysvetlila, kde máme
izbu, kedy sú raňajky a večere a dala nám aj kľúčik od súkromnej cestičky hotela k pláži. Občas sme
museli dosť natŕčať uši a uvažovať o tom, čo povedala, lebo jej angličtina mala veľmi silný
taliansky prízvuk. Ale ako sme neskôr zistili, všetci taliani na ostrove rozprávali takou
angličtinou zmiešanou s nemčinou a obohatenou o talianske výrazy, takže jej to išlo dobre. Ja som
rozumela slovám v angličtine, Andrejko v nemčine, tak sme si to vždy poskladali a nemali sme
problém s dohovorením :) Najťažšie to mal s nami asi čašník. Najskôr nás oslovil taký mladší, ale
keď zistil, že chceme od neho iný jazyk ako taliančinu, radšej zavolal staršieho kolegu. Neskôr sa
asi naučil aj on pár výrazov ako water, salad a icecream, tak nám nosil vodu a dezert. Inak boli
veľmi milý obaja, na začiatku sme dostali stôl, pri ktorom sme boli zvyšok pobytu a zaujímavé bolo,
že ak sme nedopili fľašu vody alebo vína, tak sme si ju našli vychladenú ďaľší deň na stole.

{{< gallery
    "/wp-content/uploads/gallery/italy/ischia/forio/img-94.jpg"
    "/wp-content/uploads/gallery/italy/ischia/forio/Picture_040.jpg"
    "/wp-content/uploads/gallery/italy/ischia/forio/Picture_140.jpg"
    "/wp-content/uploads/gallery/italy/ischia/forio/Picture_159.jpg"
    "/wp-content/uploads/gallery/italy/ischia/forio/2img-26.jpg"
>}}

Naša izba bola útulná a celkom priestranná. Na stene v spalni sme mali aj primontovaný veľký
ventilátor a v prípade záujmu by nám spojazdnili aj klimatizáciu. To sme ale nevyužili vzhľadom na
to, že sme boli prakticky celý deň mimo hotela alebo pri hotelovom <a title="Poseidon gardens"
href="{{< ref "/post/2008/07/poseidon-gardens" >}}">bazéne</a>. Navyše sme
prišli na to, ako narábať so žalúziami, ktoré zdobia každé talianske okno. Cez deň sme ich
zavierali, aby do izby nešlo teplo a udržal sa v nej chlad a na večer sme ich rozostreli, aby sa
dnu dostal chladný vánok z vonku. Areál hotela bol veľmi pekný a príjemný. Všade mali zelené
upravené trávniky, ktoré pravidelne polievali, kopu paliem a stromčekov doplnených o rôzne sochy a
sošky. Boli tu dva bazény, jeden termálny v takom skleníku s 33 stupňovou vodou a druhý klasicky
nezastrešený s lehátkami okolo.

{{< gallery
    "/wp-content/uploads/gallery/italy/ischia/forio/Picture_162.jpg"
    "/wp-content/uploads/gallery/italy/ischia/forio/Picture_163.jpg"
    "/wp-content/uploads/gallery/italy/ischia/forio/Picture_164.jpg"
    "/wp-content/uploads/gallery/italy/ischia/forio/Picture_179.jpg"
    "/wp-content/uploads/gallery/italy/ischia/forio/Picture_273.jpg"
>}}

No a čo sa stravy týka, hladný sme teda rozhodne neboli :) Raňajky sme mali na spôsob švédskych
stolov. Vždy čerstvý chrumkavý taliansky chleba dvoch druhov, bábovka, kolá? vyzerajúci ako babkin
mrežovník len okrúhly, šunka, syry, vajíčka, rôzne džemy, jogurty a vločky. S tými vajíčkami to
bolo zaujímavé. Boli totiž v škrupine a keď som si jedno zobrala, čašník ma s úsmevným pohľadom
upozornil, že si ho musím najskôr uvariť, zobral mi vajíčko, vrátil sa späť k miestu, kde som ho
zobrala, ponoril ho tam do hrnca, v ktorom sa špirálou varila voda, spoza hrnca vytiahol malý
budík, nastavil ho na nejakých 5 minút a potom mi povedal, že keď prejde limit mám si vajíčko
vytiahnuť :) Na pitie sme mali vždy džúsy, čajík alebo niečo z mašinky - kávy, cappucino,
čokoládu(chiocolatto)... No a večere boli úžasné, to sme vždy čakali, čo nám prinesú. Vyberali sme
si vždy z dvoch alebo troch druhov jedál, teda rôznych predjedál, jedál a dezertov. Na raňajkách
sme vždy lúštili (našťastie v anglickom ekvivalente), čo bude na večeru, občas sa nám to snažil
ozrejmiť aj čašník, potom sme mu nahlásili, čo si želáme a tešili sme sa na večer. Spísali sme
všetko, čo sme si zapamätali, akurát k tomu nemáme fotky, takže ponechávame na predstavivosti
každého jednotlivca výzor jedál. Môžeme len povedať, že to bolo krásne zaranžované a dalo sa to
jesť aj očami.

<table style="border: 0pt solid #000000;" border="1">
<tbody>
<tr>
<td style="border-style: solid; border-width: 1px;">deň</td>
<td>predjedlo</td>
<td>hlavné jedlo</td>
<td>dezert</td>
</tr>
<tr>
<td>sobota</td>
<td>1.rizoto s rôznymi rybami
2.makaróny s vyšťahaným tvarohom a kúskami kurača</td>
<td>1.ryba na rošte s citrónom
2.bravčové mäso so šťavou
šalát al. zelená fazuľka</td>
<td>zmrzlina s polevou a broskyňou</td>
</tr>
<tr>
<td>nedeľa</td>
<td>1.noky s paradajkovou omáčkou a syrom
2.špagety s krevetou</td>
<td>1.kura na Ischijskij spôsob
2.nejaká pečená ryba :)
šalát al. hranolky</td>
<td>kolacik tiramisu</td>
</tr>
<tr>
<td>pondelok</td>
<td>1.rôzna cestovina so zemiakmi a syrom
2.špagety s mušlami</td>
<td>1.ryba s paradajkami
2.bravčový rezeň na prírodno
šalát s kukuricou al. špenát na masle</td>
<td>zmrzlina al. ovocie</td>
</tr>
<tr>
<td>utorok</td>
<td>hustá zeleninová polievka</td>
<td>moriak ala Ischia
šalát s paradajkami</td>
<td>veľký žltý melón</td>
</tr>
<tr>
<td>streda</td>
<td>1.rizoto s mix. korením
2.cestovina ala Genova s rybou
3.krémová kuracia polievka</td>
<td>cotoletta (bravčový rezeň) na Milánsky spôsob
trojfarebný šalát</td>
<td>puding so šlahačkou</td>
</tr>
<tr>
<td>štvrtok</td>
<td>1.noky na rímsky spôsob
2.fussilli (špirálky) s rôznou zeleninou</td>
<td>filet grilovaného kuraťa
paradajky s olivami al. brokolica na masle</td>
<td>zmrzlina</td>
</tr>
<tr>
<td>piatok</td>
<td>makaróny so šalátom (vynikajúce)</td>
<td>1.grilovaný losos
2.bravčové so šunkou a syrom
šalát s mrkvou</td>
<td>citrónový sorbet (zmrzlinová dreň)</td>
</tr>
</tbody>
</table>
Okrem jedného razu, kedy boli ako príloha ponúknuté hranolky, sme pri jedle nevideli ryžu alebo
zemiaky, ale vždy sme mali na stole v košíku prichystaný chrumkavý chlieb. Večerali sme vždy od
osmej večer a potom sme sa išli pohojdať na záhradnej hojdačke pri bazéne, aby sme to strávili. Aj
napriek tomu, že sme mali občas problém to všetko zjesť, jedlá boli ľahké, takže ráno sme boli opäť
hladní :)
