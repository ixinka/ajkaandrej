+++
title = "Poseidonové záhrady"
description = ""
tags = ["island","beach","italy","sea"]
categories = ["travelling"]
date = "2008-07-23T11:24:04"
+++

Uprostred týždňa sme sa vybrali na výlet do Poseidonových záhrad. Trošku sme sa obávali horúcej
termálnej vody v bazénoch v tom teple a mali sme aj mierne viac opalené nohy, ako je do horúcej
vody vhodné :) Trochu s úzkosťou sme sa ráno pozerali na sivé mráčiky, ktoré prvýkrát zahalili náš <a title="Trips
through the Ischia"
href="http://www.ajka-andrej.com/2008/07/23/trips-through-the-ischia/?lang=SK">jediný kopec</a>,
ale po raňajkách, zaplávaní v bazéne a krátkom čítaní na lehátkach sme sa vydali na pláž Citara
smerom k Poseidonovým záhradam. Kúpili sme si lístok do záhrad a keďže sme mali vstup až o jednej a
more vytváralo perfektné veľké vlny, zakotvili sme na pláži. Hojdali sme sa na vlnách, niekoľkokrát
nás vyplavili aj na breh a oplieskali o zem, ale inak to bolo super :)

{{< gallery
    "/wp-content/uploads/gallery/italy/ischia/citara/Picture_030.jpg"
    "/wp-content/uploads/gallery/italy/ischia/citara/Picture_025.jpg"
    "/wp-content/uploads/gallery/italy/ischia/citara/Picture_018.jpg"
    "/wp-content/uploads/gallery/italy/ischia/citara/Picture_023.jpg"
    "/wp-content/uploads/gallery/italy/ischia/citara/Picture_020.jpg"
    "/wp-content/uploads/gallery/italy/ischia/citara/Picture_029.jpg"
    "/wp-content/uploads/gallery/italy/ischia/citara/Picture_017.jpg"
    "/wp-content/uploads/gallery/italy/ischia/citara/Picture_019.jpg"
    "/wp-content/uploads/gallery/italy/ischia/citara/Picture_026.jpg"
    "/wp-content/uploads/gallery/italy/ischia/citara/Picture_027.jpg"
    "/wp-content/uploads/gallery/italy/ischia/citara/Picture_013.jpg"
    "/wp-content/uploads/gallery/italy/ischia/citara/Picture_022.jpg"
>}}

Keďže baterky vo foťáku vypovedali a druhé sme nechali na hoteli, urobili sme si vychádzku <a
title="Hotel Corona***" href="http://www.ajka-andrej.com/2008/06/30/hotel-corona/?lang=SK">do
hotela</a> a späť k záhradam. V areáli záhrad bolo úžasne. Celé sme ich pobehali, pofotili,
vyskúšali, čo sa dalo, aj keď občas s problémami vzhľadom na naše opálené nožičky. Striedali sme
lehátka a bazény a odskočili sme si aj do vyhradenej pláže záhrad pri mori. Dali sme si niečo pod
zub (obrovský červený melón, bruschettu s cesnakom a espresso) a vychutnali sme si záhrady až do
siedmej.

{{< gallery
    "/wp-content/uploads/2008/07/poseidon_mapka_vekt.png"
>}}
Areál Poseidonových záhrad je pomerne veľký a veľmi pekne zakomponovaný do prírody. Pri návšteve
treba počítať s tým, že len prezretím a prípadným krátkym vyskúšaním bazénov sa dajú minúť tak dve
- tri hodinky. V pokladni s lístkami vás privíta s úsmevom dobre anglicky hovoriaci chlapík, môžete
si kúpiť kúpaciu čiapku (ak nemáte klobúčiky ako my), ktorá je v bazénoch povinná a dostanete do
rúk mapku, ktorá je dvojjazyčná-taliansko nemecká. Tieto dva jazyky panujú v celom areáli, čo sa
nápisov týka. Vraj je to preto, lebo kedysi preplácala nemecká poisťovňa nemcom pobyty na Ischii,
ktorí chodili do záhrad ako do kúpeľov a míňali tu veselo peniaze. Teraz to však už nerobí, takže
je tu už len záplava talianov a miestny majú na nemcov trošku ťažké srdiečko. Tak ale nápis
"toilette" pochopí asi každý aj v taliančine. Teplota vody v areáli sa pohybuje od 15 až do 90
stupňov ( v tej 90 sa nekúpe :), aj keď jedna talianka do nej vopchala ruku a potom prudko
odskočila ... no talianka:)). V bazénoch je najviac 40 stupňová voda, použitá na tzv Kneipovu
vodoliečbu - dva bazéniky vedľa seba, z ktorých v jednom je 40 a v druhom 15 stupňová voda cieľom
je prechádzať z jedného do druhého. No Andrejkovi sa podarilo namočiť sa v oboch po pás :)


{{< video src="/wp-content/uploads/2008/07/movie16.mp4" height="240" width="320" >}}



Podobný prechod medzi teplotami využívala tiež Japonská liečba, ktorú predstavoval oválny bazénik, v
ktorom sa chodilo do kruhu, pričom polovicu cesty tvorila teplá voda a druhú polovicu studená. Na
spodku tejto cesty boli kamene, takže to zároveň masírovalo chodidlá a nedalo sa veľmi utekať od
pocitu zamrznutia, či uvarenie v teplej vode :)


{{< video src="/wp-content/uploads/2008/07/movie17.mp4" height="240" width="320" >}}



Okrem týchto zaujímavých bazénikov tu boli Ariadnin bazén s 38 stupňovou vodou, Aretusin bazén s 36
stupňovou vodou, Ischijskij bazén s 34 stupňovou vodou, v ktorom sme strávili asi najviac času. Bol
priestranný s ostrovčekom uprostred, dalo sa v ňom posedieť a vychutnať si bublinkovú masáž.
Pobudli sme tiež v Afroditinom bazéne s 30 stupňovou vodou, v ktorom boli po celom obvode trubky s
prúdom vody, ktoré sa dali otáčať podľa toho, ktorú časť tela ste chceli masírovať. Chladnejšie
bolo už iba v bazéne Adriano s 28 stupňami a v olympijskom bazéne, v ktorom sa skvele plávalo až na
jednu maličkosť, v slanej vode je to dosť náročné :)

{{< gallery
    "/wp-content/uploads/gallery/italy/ischia/poseidongardens/img-58.jpg"
    "/wp-content/uploads/gallery/italy/ischia/poseidongardens/img-11.jpg"
    "/wp-content/uploads/gallery/italy/ischia/poseidongardens/img-79.jpg"
    "/wp-content/uploads/gallery/italy/ischia/poseidongardens/img-64.jpg"
    "/wp-content/uploads/gallery/italy/ischia/poseidongardens/img-93.jpg"
    "/wp-content/uploads/gallery/italy/ischia/poseidongardens/img-91.jpg"
    "/wp-content/uploads/gallery/italy/ischia/poseidongardens/img-20.jpg"
    "/wp-content/uploads/gallery/italy/ischia/poseidongardens/img-21.jpg"
    "/wp-content/uploads/gallery/italy/ischia/poseidongardens/img-45.jpg"
    "/wp-content/uploads/gallery/italy/ischia/poseidongardens/img-74.jpg"
    "/wp-content/uploads/gallery/italy/ischia/poseidongardens/img-23.jpg"
    "/wp-content/uploads/gallery/italy/ischia/poseidongardens/img-71.jpg"
    "/wp-content/uploads/gallery/italy/ischia/poseidongardens/img-43.jpg"
    "/wp-content/uploads/gallery/italy/ischia/poseidongardens/img-101.jpg"
    "/wp-content/uploads/gallery/italy/ischia/poseidongardens/img-67.jpg"
    "/wp-content/uploads/gallery/italy/ischia/poseidongardens/img-0.jpg"
    "/wp-content/uploads/gallery/italy/ischia/poseidongardens/img-1.jpg"
    "/wp-content/uploads/gallery/italy/ischia/poseidongardens/img-10.jpg"
>}}

Na samom vrchu v lávovych skalách je umiestnená sauna. Je tu tiež skvelé miesto na fotenie všetkého
dolu a na schladenie po saune je tu bazénik s 15 stupnovou vodou. Okrem ležania pri bazénoch sa
dajú nájsť lehátka aj na vyššie položených terasách medzi zeleňou. V dvoch väčších samoobslúžnych
reštauráciach sa dá občerstviť a kto má chuť na masáž alebo chce zapracovať na svojej kráse, môže
ísť do na to určeného centra. Tieto služby už ale nie sú zahrnuté vo vstupenke. Centrum krásy a
jedna z reštaurácii je spojená s krytou časťou areálu, kde je tiež pár bazénov a lehátka. Vzhľadom
na miernu radioaktivitu termálnych prameňov, majú deti do termálnych bazénov vstup zakázaný. No
počet bazénov, v ktorých sa môžu vyblázniť je dosť a dva sú určené dokonca len pre ne.Urobili sme
si aj krásnu prechádzku pozdĺž tzv. panoramatickej cesty, až kým sme neprišli k tabuľke ďalej len
na vlastné nebezpečie. Určite sa oplatí vidieť každé zákutie, minimálne kvôli <a title="Evergreen
island – Ischia" href="http://www.ajka-andrej.com/2008/06/28/evergreen-island/?lang=SK">nádhernej
prírode</a>, ktorá bola všade navôkol.
