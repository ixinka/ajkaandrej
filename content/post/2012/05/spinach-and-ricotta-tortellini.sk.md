+++
title = "Tortellini so špenátom a ricotta syrom"
slug = "tortellini-so-spenatom-a-ricotta-syrom"
description = ""
tags = ["savoury","pasta","cooking"]
categories = ["recipes"]
date = "2012-05-12T22:15:15"
banner = "/wp-content/uploads/2012/05/IMG_0009t.jpg"
+++

Naposledy som písala o tom, ako spraviť cesto na cestovinu a tiež som snívala o tortellinoch (druh
plnenej cestoviny).  Potom som sa odhodlala vyskúšať spraviť túto cestovinu znovu a vzhľadom na chutný výsledok sa chcem podeliť o recept :) Plnku spravte ako prvú, až potom pripravte cesto podľa <a title="receipt na cesto" href="https://www.ajka-andrej.com/sk/2012/01/19/mlyncek-na-cestovinu/" target="_blank">postupu
tu</a> (takto cesto neoschne, kým sa stihnú pripraviť ostatné veci), ale použite nastavenie 9 na
strojčeku pre tenšie pláty cesta. Použite pohár alebo niečo okrúhle s priemerom okolo 5 cm na
vyrezanie kruhov z cesta.

{{< gallery
    "/wp-content/uploads/2012/05/IMG_0009.jpg"
>}}

**Prísady:**  

* 8 kríčkových paradajek
* 1 mladá cukyňa
* za hrsť listov bazalky
* 200g čerstvých špenátových listov
* 200g syra ricotta
* 4 strúčiky cesnaku, pokrájaného na drobno
* 1 cibuľa, pokrájaná na drobno
* 1šálka postrúhaného syra Pecorino
* soľ, čierne korenie
* 4 PL olivového oleja

**Postup:**
Na panvici rozohrejte 2 lyžice oleja spolu s cesnakom a cibuľou. Umyte a osušte špenátové listy a
pridajte ich do panvice. Dvoma vareškami premiešajte špenát v panvici tak, aby sa obalil olejom a
cesnakom. Zakryte panvicu a varte asi minútu, potom premiešajte špenát znovu. Posoľte a dochuťte
čiernym korením. Zakryte a varte ďaľšiu minútu. Nechajte špenát vychladnúť. Zatiaľ v miske
zmiešajte ricotta syr s polovicou postrúhaného Pecorina. Pokrájajte vychladený špenát a pridajte
všetko z panvice do misy. Premiešajte dobre so syrom.

Lyžičkou naneste trochu zmesi na vykrojené kruhy cesta, preložte ich napoly, spojte konce a
pritlačte ich k sebe. Vo väčšom hrnci nechajte zovrieť vodu a uvarte tortellini (asi 5 minút).
Zatiaľ pokrájajte cukyňu na polkruhy a prekrojte paradajky na polovičky. Rozohrejte zvyšok oleja na
panvici, pridajte cukyňu a opečte do zlatohneda pri vyššej teplote zhruba 4 minúty. Pridajte
paradajky, zakryte panvicu a odložte preč zo šporáka.

V mise opatrne premiešajte uvarené tortellini so zmesou cukyne a paradajok. Podávajte posypané
Pecorino syrom a listami bazalky.
