+++
title = "Samostatná"
slug = "samostatna"
description = ""
categories = ["dailylife"]
date = "2015-04-17T12:47:35"
banner = "/wp-content/uploads/2015/04/IMG_2169t.jpg"
+++

Tento rok sme Veľkú noc prežili :) Ja som bola prechladnutá ako už pár rokov nie a na Oliviu sa toho
dialo až príliš veľa s množstvom ľudí okolo a po týždni skonštatovala, že ideme domov. Ale  spieva si "hej hou hej hou", lebo že aj dedko s babkou to spievajú a po vychádzkach s nimi sa šmýka
super sama na zadku po šmýkačke. Tri veľkonočné vajíčka stihla namaľovať ešte pred dovolenkou. Dve
farebnejšie som jej zobrala podľa nej ešte nedokončené, tretie mi dovolila zobrať až keď štetcom
dokonale pomiešala všetky štyri farby čo mala a jednoliato natrela celé vajce. Na veľkonočný
pondelok sa jej zapáčil korbáč a hovoriac šibi šibi vyšibala všetko, čo bolo naookolo.

Olivii narástli aj ďalšie dva zúbky a mala ďalší skok vo vývoji. Zistila, že je samostatná, že si
vie všetko spraviť sama a môže sa aj sama rozhodovať, prípadne povedať niekomu, ako má čo spraviť
(napr. vyhnať ráno ocka z postele, ukázať mu, kde si má sadnúťa čo si má obliecť :)). Dva dni sme
mali menšiu krízu stihnúť prísť do jaslí s diskusiami o tom, že sa treba obliekať atď. Keď som
niečo spravila za ňu, tak to bolo s plačom a raz išla do jaslí v ponožkách, držiac topánky s
nárekom. V sobotu sme ju nechali nech si zariadi ráno ako chce. Zobudila sa síce o siedmej, ale keď
som prišla k nej, poslala ma preč z izby. Nakoniec si o desiatejspokojná vyzliekla spací vak,
obliekla sa a išla si do kuchyne po raňajky. V nedeľu už vstala normálne a začala spať pod perinou
miesto vaku (tak som si povedala, že aj tak horšie spí, tak tomu už neublížime). To jej asi dodalo
ďalšie sebavedomie, lebo v pondelok ráno vstala ukážkovo vysmiata a spokojná a išla ešte aj na
záchod. Tak ju iba povzbudzujeme, za všetko pozitívne chválime a pozorujeme. Je ťažké odhadnúť, čo
sa jej deje v hlave a ako sa jej tentokrát zmenilo vnímanie sveta naookolo, ale je úžasne sledovať
ju, ako si navlieka ponožky na nohy, ako sa tvári, keď si niečo musí premyslieť a v duchu sa
smejem, keď jej donesiem zo stolíka sponky do vlasov a ona povie nie, zoberie ich, vráti na stolík
a potom mi ich sama prinesie (špinavé prádlo musí tiež sama hodiť do koša na prádlo, keď má plný
nos donesie mi vreckovku na utretie a niekedy náročky spraví niečo, kedy by som povedala nie, ale
ešte než stihnem zareagovať pokrúti hlavou, povie nie a spraví, čo očakávam).

{{< gallery
    "/wp-content/uploads/2015/04/20150310_160702.jpg"
    "/wp-content/uploads/2015/04/20150320_155008.jpg"
    "/wp-content/uploads/2015/04/20150415_143857.jpg"
    "/wp-content/uploads/2015/04/20150415_155108.jpg"
    "/wp-content/uploads/2015/04/IMG_2135.jpg"
    "/wp-content/uploads/2015/04/IMG_2147.jpg"
    "/wp-content/uploads/2015/04/IMG_2149.jpg"
    "/wp-content/uploads/2015/04/IMG_2152.jpg"
    "/wp-content/uploads/2015/04/IMG_2156.jpg"
    "/wp-content/uploads/2015/04/IMG_2162.jpg"
    "/wp-content/uploads/2015/04/IMG_2168.jpg"
    "/wp-content/uploads/2015/04/IMG_2169.jpg"
>}}
