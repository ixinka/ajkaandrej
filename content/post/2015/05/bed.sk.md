+++
title = "Posteľ"
slug = "postel"
description = ""
categories = ["dailylife"]
date = "2015-05-08T09:22:42"
banner = "/wp-content/uploads/2015/05/IMG_2246t.jpg"
+++

Olivia má rada tetu poštárku, resp. pochopila, že poštou sa dajú dostať super veci. Najprv jej prisla perina s vankúšom (tú sa jej chystám dať cez víkend),
potom prišli super obliečky s mackami a sovami a nakoniec celý víkend čakala na pondelok, kedy jej
poštár priniesol posteľ. Teraz keď zazvoní zvonček, uteká k dverám a hovorí pošta. Najprv pomáhala
so skladaním a potom skúšala stabilitu skákaním po madraci. Posteľ prežila, myslím, že spokojnosť
je na oboch stranách a izba jej ešte stále vonia borovicovým drevom. Prvú noc sa točila ako hodinky
a chvíľu som musela pri nej sedieť, ale teraz už spinká super, akurát ju občas zakrývame. Na druhý
deň sme jej dali pod posteľ aj šuflíky, tak si do jedného hneď s nadšením nasťahovala všetky
knižky. Olivia dlhé slová skracuje a hovorí len prvú a poslednú slabiku a tak je z postieľky poka,
z prasiatka prako a miesto kukurice povie kuca. V zásade jej nerozumiem iba keď povie niečo mimo
kontextu, prípadne do toho povie ešte niečo nemecky, čo zneje ako úplne iné slovo v slovenčine. Ja
potom začnem hádať, čo myslí a vznikajú z toho komické situácie plné Olivinho smiechu končiace
rozžiarenou tváričkou, keď mama konečne rozumie.

{{< gallery
    "/wp-content/uploads/2015/05/IMG_2246.jpg"
    "/wp-content/uploads/2015/05/IMG_2266.jpg"
    "/wp-content/uploads/2015/05/IMG_2258.jpg"
    "/wp-content/uploads/2015/05/IMG_2259.jpg"
    "/wp-content/uploads/2015/05/20150506_1442121.jpg"
>}}
