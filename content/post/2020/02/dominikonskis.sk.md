+++
title = "Dominik na lyžiach"
slug = "dominik-na-lyziach"
description = ""
categories = ["dailylife"]
tags = ["dominik"]
date = "2020-02-14T21:30:19"
banner = "/images/2020/02/IMG_20200208_112602391_HDRt.jpg"
+++

Minulý rok mu to už celkom išlo, teda na detskom svahu zvládol na koniec aj brzdiť a robiť malé oblúčiky. Olivia sa na kurze naučila jazdiť aj s paličkami a už sa s ňou dalo super lyžovať, radosť bola obojstranná. Dominik mohol ísť tento rok zo škôlky <a title="Ostin" href="https://www.skiresort.info/ski-resort/oedberg-gmund-ostin/" target="_blank"> do Ostinu</a> tiež na kurz. Akurát snehu nebolo veľmi optimálne a tak boli celý čas na takom mini kopčeku. Celý čas sníval o paličkách a o lyžovaní na vedľajšom veľkom kopci, kde bola predtým Olivia. Ale aspoň nabral istotu na vleku a naučil sa super brzdiť. Boli sme ho povzbudiť na pretekoch a cez víkend sme ho zobrali na veľký kopec <a title="Zahmer Keiser" href="https://zahmerkaiser.com/" target="_blank"> do Zahmer Keiser</a>. Tvrdohlavo si presadzoval paličky, nakoniec sme povedali, že si teda musí lyže aj paličky odniesť z parkoviska k vleku sám, keď ich chce a on to dal. A potom ich celý čas používal. Povedal, že to odpozeral od Olivie. A od ostatných lyžiarov odkukal pohojdávanie sa zo strany na stranu, čo vyzeralo veľmi milo. S nadšením prelyžoval zhruba 6km, potom doplnil energiu špagetami a celú cestu domov prespal.

{{< gallery
  "/images/2020/02/IMG_20200128_104244286_HDR.jpg"
  "/images/2020/02/IMG-20200119-WA0001.jpg"
  "/images/2020/02/IMG_20200208_111937593_HDR.jpg"
  "/images/2020/02/IMG_20200208_112602391_HDR.jpg"
  "/images/2020/02/IMG_20200208_104439393.jpg"
  "/images/2020/02/IMG-20200217-WA0000.jpg"
  "/images/2020/02/IMG-20200208-WA0005.jpg"
>}}

{{< video src="/video/2020/02/MVI_5746.m4v" height="480" width="720" >}}
{{< video src="/video/2020/02/VID-20200208-WA0002.mp4" height="480" width="720" >}}
