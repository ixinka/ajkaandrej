+++
title = "Dominik má 2 a pol roka"
slug = "dominik-ma-2-a-pol-roka"
description = ""
categories = ["dailylife"]
tags = ["dominik"]
date = "2018-01-14T14:06:12"
banner = "/images/2018/01/IMG_4915t.jpg"
+++

Dominik veľmi rád spieva. V aute mu vždy pustím želanú pesničku a on potom vyspevuje celú cestu domov. Momentálne je najradšej cestovinu v akejkoľvek podobe a kukuricu. Je to podobné obdobie, ako keď jedol týždeň iba chleba alebo jogurt, teraz vyberá cestovinu z chladničky aj na raňajky. 

Na rozdiel od Olivie, najprv koná a potom rozmýšľa o následkoch. Naposledy tak skočil šípku z gauča, lebo sa hral na traktor, ktorý práve spadol do potoka. Keď som mu chladila hrču uznal, že to nebol dobrý nápad. Jeho láska k bágrom, traktorom, kombajnom a celkovo strojom na kolesách stále pretrváva. Vo svojej slovnej zásobe má slová ako pluh, drapák, obracač sena ... a najlepšie je, že vie na čo tie veci sú a rád vysvetľuje, že sa tým orie alebo upratujú kmene stromov a pod. Rád "telefonuje" starkému. Minule tak s kalkulačkou pri uchu v kúpeľni rozprával:"Ahoj. Máme kombajn a traktor s pluhom a ešte (poobzeral sa okolo seba) mydlo, uterák aáááa traktor." 

Popri Olivii začal skákať do vody. Nevadí mu keď je celý zaprskaný, v pohode stojí aj pod sprchou, ale neznáša, keď mu chcem šampónom umyť vlasy. Rád kreslí (najradšej traktor) a maľuje (podobne ako Olivia v jeho veku najlepšie čiernou farbou). Je veľmi vnímavý a citlivý na to, čo mu človek povie. Vie sa poriadne hnevať, keď je niečo inak, ako by chcel. Väčšinou potom bije všetkých naokolo, čo mu vzápätí príde ľúto a hnevá sa sám na seba. V takom prípade potrebuje vrúcne objatie, veľa pochopenia a pusiniek. Vie sa obliecť, vyzliecť aj obuť, len keby sa mu chcelo. Väčšinou na mňa pozrie veľkými očami a povie:"Ja neviem, mamita spraví. A keď sa kvôli niečomu hnevám, tak mi dá rýchlo pusu a povie mi, že ma ľubi.


{{< gallery
  "/images/2018/01/2017-12-10_14-35-48.jpg"
  "/images/2018/01/2017-12-16_11-28-17.jpg"
  "/images/2018/01/IMG_4901.jpg"
  "/images/2018/01/IMG_4915.jpg"
  "/images/2018/01/IMG_20180117_152647876.jpg"
  "/images/2018/01/IMG_20180124_161307425.jpg"
>}}

Ešte pár fotiek, ktoré odfotil Dominik.

{{< gallery
  "/images/2018/01/IMG_4822.jpg"
  "/images/2018/01/IMG_4829.jpg"
  "/images/2018/01/IMG_4845.jpg"
>}}

{{< video src="/video/2018/01/MVI_4771.m4v" height="480" width="720" >}}

{{< video src="/video/2018/01/MVI_4906.m4v" height="480" width="720" >}}
