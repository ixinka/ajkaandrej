+++
title = "Mesiac"
slug = "mesiac"
description = ""
tags = ["olivia"]
categories = ["dailylife"]
date = "2013-03-31T18:02:07"
banner = "/wp-content/uploads/2013/03/IMG_00111.jpg"
+++

Už je to vyše mesiaca, čo k nám pribudla Olivia. Musím povedať, že sa nám denne mení pred očami a rastie ako z vody. Niektoré veci sú jej už malé a
prešli sme aj na novú veľkosť plienok. Naučila sa kričať a prejavovať nespokojnosť a má
neuveriteľný apetít. Často sa usmieva, pozerá na nás svojími veľkými očami, vydáva rôzne zvuky a
otvára pri tom ústa. Keby vedela rozprávať, asi by sme ju nezastavili :). Okrem ohrievača nad
prebaľovacím pultom sme objavili ďalšiu skvelú vec - zrkadlo. Olivia sleduje s veľkým záujmom to
bábo ležiace vedľa nej. Zdvíha a otáča hlavu, už si nenechá robiť čokoľvek s rukami a myslím, že
zistila, že aj tie nohy dole sú jej. Posledný týždeň sa začala hýbať tak, že jej chýbal len kúsok k
tomu, aby sa pretočila na bok, takže ju už nemôžeme hocikde s kľudom položiť. A keď ma v noci
preberie nejakým zvukom, dokážem sa na ňu spokojne spinkajúcu aj napriek únave dívať s láskou do
nekonečna.

{{< gallery
    "/wp-content/uploads/2013/03/IMG_00031.jpg"
    "/wp-content/uploads/2013/03/IMG_0007.jpg"
    "/wp-content/uploads/2013/03/IMG_0009.jpg"
    "/wp-content/uploads/2013/03/IMG_0011.jpg"
    "/wp-content/uploads/2013/03/IMG_00171.jpg"
    "/wp-content/uploads/2013/03/IMG_0019.jpg"
>}}
