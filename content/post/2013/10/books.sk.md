+++
title = "Knižky"
slug = "knizky"
description = ""
categories = ["dailylife"]
date = "2013-10-25T11:46:26"
+++

V komunikácií považujem za najťažšie, vedieť sa pozrieť na vec z pohľadu toho druhého, naučiť sa ho
počúvať a vidieť pozitívne. Hovorí sa tomu asertívna komunikácia a fascinuje ma už dlhšiu dobu. Učí
sa to ťažko, ale musím povedať, že Olivia je dokonalý trenažér. Nevie rozprávať, takže ju v tomto duchu nemôžem zle pochopiť alebo sa uraziť. Nevie byť vypočítava,
nasleduje len svoje potreby a želania a snaží sa mi ich dať najavo. Aj napriek tomu ma vie niekedy
nahnevať, resp. sa hnevám lebo jej nerozumiem. Keď by mala spať a nespí, môžem si povedať, že
vymýšľa a je zlá, ale pravdepodobnejšie je, že práve prežíva jeden zo skokov vo vývoji alebo len
proste potrebuje, aby som ešte chvíľku pri nej ostala a zašepkala jej niečo pekné, koniec koncov
ani ja nezaspím na lusknutie prstov. A keď mám pri jedení aj ja mrkvu vo vlasoch a podlaha so
stolom na dosah je pokrytý prehľadom obeda, môžem sa hnevať pri predstave čistenia a prezliekania,
alebo sa na to môžem pozerať ako na absolútný gurmánsky zážitok (primeraný jej veku) s rozžiarenými
očami ako Olivia. Do určitej miery je to vec kompromisov, ale v každom prípade sa vyžaduje
schopnosť porozumieť.

A tak čítam knižky a snažím sa pochopiť to naše nemluvňa. No a natrafila som na pár zaujímavých
kúskov, o ktoré sa chcem podeliť, lebo som zistila, že je celkom ťažké vybrať si poriadnu knihu z
toho množstva (uvádzam ich v jazyku, v ktorom sa ku mne dostali). Vačšinu z nich mám rozčítanú,
lebo sa oplatí čítať ich priebežne popri tom, ako Olivia rastie.

<a
title="Babys
in
Bewegung"
href="http://www.amazon.de/Babys-Bewegung-Spielerisch-ersten-Schritt/dp/3437483919/ref=sr_1_1?s=books&amp;ie=UTF8&amp;qid=1382697281&amp;sr=1-1&amp;keywords=babys+in+bewegung" target="_blank">Babys in Bewegung (Bábätká v pohybe), Birgit Kienzle-Müller and Gitta Wilke-Kaltenbach</a> - knižka zameraná na pohybový vývoj dieťaťa. Napísali ju dve fyzioterapeutky venujúce sa bábätkám. Knižka je rozdelená na 12 častí (nie nutne mesiacov, skôr ako míľových krokov), ktoré má dieťa približne v prvom roku dosiahnuť. K popisu fyzických schopností je pridaná vždy celá rada tipov na hry a cvičenia rozvíjajúce aktuálne schopnosti aj s obrázkami.

Čo
sa
jedenia
týka
som
toho
prečítala
príšerne
veľa
kvôli
mojej
doktorandskej
práci,
ale
predsa
len
sa
ku
mne
dostalo
niečo
celkom
nové
<a
title="Einmal
breifrei
bitte"
href="http://www.amazon.de/Einmal-breifrei-bitte-andere-Beikost/dp/3466345871/ref=sr_1_1?s=books&amp;ie=UTF8&amp;qid=1382697230&amp;sr=1-1&amp;keywords=einmal+breifrei+bitte" target="_blank">Einmal breifrei bitte! ( Jedno nerozmixované poprosím! ), Loretta Stern and Eva Nagy</a>. Knižka o tom, že dieťa nemusí začínať stravovanie len s kašičkami na lyžičke. Olivia oveľa radšej skúša nové jedlo, keď si ho môže ohmatať (uvarenú brokolicu, rizoto, mäkkú hrušku, či banán) a potom strčiť do úst sama. Zuby, ktoré vykuknú počas prvého roku aj tak nie sú žuvacie, takže nie je dôvod na ne čakať.

Naposledy
sa
ku
mne
dostala
knižka
<a
title="Oje,
ich
wachse"
href="http://www.amazon.de/Oje-ich-wachse-Spr%C3%BCngen-Entwicklung/dp/3442390753/ref=sr_1_2?ie=UTF8&amp;qid=1382693071&amp;sr=8-2&amp;keywords=O+je+ich+wachse" target="_blank">Oje, ich wachse! (Ajajaj, rastiem!), Hetty van de Rijt, Frans X. Plooij</a>. Tú rozhodne (aj spolu s tou o pohybe spomínanou vyššie) odporúčam všetkým. Je to v podstate zoznam všetkých skokov v mentálnom vývoji, ktorými dieťa prechádza prvých 20 mesiacov. Je to výborný sprievodca popisujúci, čím dieťa prechádza a čo sa deje v jeho malej hlavičke. Každý skok je popísaný ako a kedy sa prejavuje a čo znamená pre dieťa aj so skúsenosťami od ostatných rodičov, aké nové schopnosti po ňom dieťa získava plus tipy na hry na ich rozvoj. Človek potom očakáva zmeny v spánku, apetíte a pod. a vie ich oveľa ľahšie prekonať (to viem naozaj z vlastnej skúsenosti).
