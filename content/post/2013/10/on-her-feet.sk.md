+++
title = "Na nohách"
slug = "na-nohach"
description = ""
tags = ["olivia"]
categories = ["dailylife"]
date = "2013-10-13T12:35:10"
banner = "/wp-content/uploads/2013/10/P121013t.jpg"
+++

Najprv to vyzeralo, že sa bude plaziť. To ju nejako nenadchlo, tak začala štvornožkovať. A keď som
si po týždni myslela, že sa zrýchli a budem ju naháňať po byte, začala sa stavať na nohy (kam sa to dieťa
ponáhľa?). Keď ju niečo veľmi zaujme, tak sa k tomu vie rýchlo premiestniť, ale oveľa väčšiu záľubu
má vo vyhľadávaní vecí, o ktoré sa dá oprieť a chytiť, aby sa mohla postaviť. Tak teraz používame
všetky krabice a madrace ako preliezačky. Rada sa opiera aj o autosedačku alebo o kôš na prádlo a
keď nie je nič po ruke, tak príde ku nám a vylieza hore držiac sa našich kolien a šiat. No a už
pokukuje po schodoch. Cvičí hlavne s prstami na nohách, tak som jej uháčkovala špeciálne ponožky
bez špičiek, aby získala cit v prstoch a mala teplé nožičky zároveň (sú to inak jediné ponožky,
ktoré sa jej nevyzúvajú). Keď nevládze stáť, väčšinou sa pustí na zadok (ešte že má plienku),
spraví špagát alebo neudrží rovnováhu a to ju už treba chytať, aby si neublížila. No a včera sa mi
konečne podarilo zohnať nepremokavé nohavice jej veľkosti, tak sme ich boli hneď vyskúšať na
ihrisku. Teraz bude môcť loziť s rovesníkmi aj po vonku.

{{< gallery
    "/wp-content/uploads/2013/10/IMG_0020.jpg"
    "/wp-content/uploads/2013/10/IMG_0022.jpg"
    "/wp-content/uploads/2013/10/IMG_0030.jpg"
    "/wp-content/uploads/2013/10/IMG_0031.jpg"
    "/wp-content/uploads/2013/10/IMG_0033.jpg"
    "/wp-content/uploads/2013/10/IMG_0025.jpg"
    "/wp-content/uploads/2013/10/IMG_0026.jpg"
    "/wp-content/uploads/2013/10/IMG_0016.jpg"
    "/wp-content/uploads/2013/10/P121013.jpg"
>}}
