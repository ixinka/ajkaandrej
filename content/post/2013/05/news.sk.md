+++
title = "Novinky"
description = ""
tags = ["olivia"]
categories = ["dailylife"]
date = "2013-05-16T20:57:36"
banner = "/wp-content/uploads/2013/05/IMG_0044.jpg"
+++

Olivia sa prehupla cez 5 kilovú hranicu a môj chrbát sa teší na cvičenia, ktoré mi začínajú budúci
týždeň. Rada sa kúpe, naposledy začala kričať, keď sme ju vyťahovali von z vane. Už čakám len na to, že bude držať poriadne
hlavičku a pôjdeme do bazéna. Veľmi sa teším, že má s Andrejom rovnocenný vzťah ako so mnou (asi až
na ten hladný výraz v tvári) a vždy, keď ho vidí je celá vysmiata. Vďaka tomu chodím zase plávať a
zvládla som aj večeru s kamarátmi. Tento týžďeň má neuveriteľný apetít a je za troch a večer trvá
hodinu a pol, kým sa nakŕmi. Niekedy je to s malou prestávkou, kedy si myslím, že už má asi dosť a
bude spinkať, ale ona na to otvorí oči, pozrie sa na mňa celá vysmiata a začne trepať nohami s
otázkou v tvári, či máme ešte mliečko :). Včera sa bola odfotiť na pas. Trochu sa mračila ako vždy,
keď ju niekto fotí, ale inak to zvládla super a v júli s nami už bude môcť hádam aj vycestovať. No
a doma sa jej podarilo na gauči prevrátiť sa na bok. Celá prekvapená, že sa to dá, to potom ešte
párkrátzopakovala. Už sa naťahuje za objektami, čo visia na okolo. Najradšej ale sleduje naše ruky
a ústa, keď rozprávame a pri samohláske u sa vždy smeje. Pozerá na nás s úžasom, keď jeme a usmieva
sa, keď pijem z flaše. A najlepšie na nej je, že začína byť šteklivá :).

{{< gallery
    "/wp-content/uploads/2013/05/IMG_0003.jpg"
    "/wp-content/uploads/2013/05/IMG_0004.jpg"
    "/wp-content/uploads/2013/05/IMG_0007.jpg"
    "/wp-content/uploads/2013/05/IMG_0015.jpg"
    "/wp-content/uploads/2013/05/IMG_0019.jpg"
    "/wp-content/uploads/2013/05/IMG_0023.jpg"
    "/wp-content/uploads/2013/05/IMG_0043.jpg"
    "/wp-content/uploads/2013/05/IMG_0027.jpg"
>}}
