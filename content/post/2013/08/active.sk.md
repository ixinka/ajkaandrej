+++
title = "Aktívna"
slug = "aktivna"
description = ""
tags = ["olivia"]
categories = ["dailylife"]
date = "2013-08-10T13:42:06"
banner = "/wp-content/uploads/2013/08/IMG_00112.jpg"
+++

Naše malé bábo má už 7kg. Smeje sa čoraz viac a pozorne všetko sleduje. Keď ma počuje, ale nevidí, zdvíha vysoko hlavu a obzerá sa, kde som. Keď potom vykuknem spoza dverí
usmieva sa od ucha k uchu. Naučili sme ju fúkať, tak teraz ráno z postieľky počuť pffff a fffúúú a
keď sa na ňu pozriem, usmieva sa na mňa so skúmavým pohľadom v očiach a štyrmi prstami v ústach. Už
sa vie pohnúť sama o pár centimetrov. Odráža sa nohou, zdvíha zadok a ručičku naťahuje za hračkou.
Z bruška na chrbát jej to stále nejde, ale nejako ju to ani netrápi. Skôr sa hnevá, keď sa nevie
pohnúť z miesta.

Pre jej veľký záujem o jedlo, sme na nej začali testovať zeleninku a ovocie. Ešte stále sa snaží sať
lyžičku, ale zje toho čím ďalej tým viac (1-2 lyžičky) a otvára ústa dokorán. Zatiaľ nepohŕdla
ničím. Skúšala som zemiaky, mrkvu, brokolicu a mangold. Dávam jej aj väčšie kusy (banán, jablko,
hrušku, mrkvu, kaleráb) na cmúľanie, len tak prechuť.

Má rada vodu, tak sa ju popri kúpaní vo vani snažíme brávať raz do týždňa do bazéna. Kope nohami a
zvedavo pozerá, keď sa ponárame do vody. Už si nenechá len tak zobrať hračku iným dieťaťom, ale keď
ju o dva mesiace staršie bábo odtláča ručičkou, zatiaľ iba prekvapene pozerá. A keď sa náhodou
vyskytne v okolí nejaká detská nožička, tak ju schmatne a ocmúľa. No a už vydrží byť dlhšie hore.
Pomaly vynechávame olovrantový spánok a miesto trikrát za deň (zhruba medzi 8-9, 11-13, 15-16) spí
už len dvakrát (zhruba medzi 8-9 a 12-14). Jej nadšenie zo stromov, kvietkov a všetkého zeleného
stále pretrváva. Rada zabára ruky do machu a šklbe okolitú trávičku a ja už len sledujem, aby to
všetko nepojedla.

{{< gallery
    "/wp-content/uploads/2013/08/IMG_0004.jpg"
    "/wp-content/uploads/2013/08/IMG_0001.jpg"
    "/wp-content/uploads/2013/08/IMG_0006.jpg"
    "/wp-content/uploads/2013/08/IMG_0011.jpg"
    "/wp-content/uploads/2013/08/IMG_0010.jpg"
>}}
