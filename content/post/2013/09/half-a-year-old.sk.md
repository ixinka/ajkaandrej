+++
title = "Pol roka"
description = ""
tags = ["switzerland","olivia"]
categories = ["travelling","dailylife"]
date = "2013-09-04T09:47:23"
banner = "/wp-content/uploads/2013/09/IMG_0034t.jpg"
+++

Olivia zvládla ďaľší skok vo vývoji (a my s ňou). Z toho, čo som čítala sme obišli celkom dobre. Chuť do jedla nestratila, práve naopak. Ani veľmi neplakala, akurát si začala uvedomovať
vzdialenosti a občas zamrnčí, keď vidí, že idem preč z izby. Trochu menej spala. Večer sa vždy
zobudila do hodiny odvtedy, čo zaspala a potom na nás pozerala dve hodiny plná energie štýlom, čo
sa budeme hrať.

{{< gallery
    "/wp-content/uploads/2013/09/IMG_0034.jpg"
    "/wp-content/uploads/2013/09/IMG_0029.jpg"
    "/wp-content/uploads/2013/09/IMG_0037.jpg"
    "/wp-content/uploads/2013/09/IMG_0032.jpg"
    "/wp-content/uploads/2013/09/IMG_0035.jpg"
    "/wp-content/uploads/2013/09/P1120843.jpg"
>}}

Teraz si už užívame všetky nové schopnosti, ktoré sa u nej objavujú. Najnovšie sa začala, s úmyslom
ísť dopredu, pohybovať dozadu. Zdvíha sa na kolená, snaží sa udržať rovnováhu a pohnúť sa. Ešte to
ale nevie skombinovať s rukami, takže sa hýbe ako žabka. Keď sa nadvihne, skočí nohami, pristane na
nos a dodatočne vystrie ruky za hračkou. Chytá si nohy a cmúľa si palce na nich, prípadne si vyzúva
ponožky a cmúľa tie. Začína chytať veci palcom a ukazovákom, vie sa nádherne smiať a stále ju
fascinujú stromy.

{{< gallery
    "/wp-content/uploads/2013/09/IMG_0452.jpg"
    "/wp-content/uploads/2013/09/IMG_0454.jpg"
    "/wp-content/uploads/2013/09/IMG_0458.jpg"
    "/wp-content/uploads/2013/09/IMG_0004.jpg"
    "/wp-content/uploads/2013/09/IMG_0028.jpg"
    "/wp-content/uploads/2013/09/IMG_0461.jpg"
>}}

Oliviine polročniny sme strávili u kamarátov vo Švajčiarsku. Vozila sa prvýkrát v električke a vo
vláčiku. Počas prechádzky nás zastihol aj hustý dážď a Olivia sa náramne zabávala pri pohľade na
mňa v šuštiacom modrom pršiplášti s mokrými vlasmi. A osvedčilo sa nám cmúľanie sušenej marhule po
ceste v aute, keď Olivia potrebovala pauzu a my pár minút na zastavenie. No a na záver pripájam
ešte pohľad z vyhliadkovej veže Uetliberg nad Zurichom.

{{< panorama "/wp-content/uploads/2013/09/Zurich3m.jpg"  >}}