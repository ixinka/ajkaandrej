+++
title = "Ikea seminár"
slug = "ikea-seminar"
description = ""
categories = ["dailylife"]
date = "2009-02-27T16:09:57"
+++

Ako každý člen Ikea klubu som dostala email, že sa koná seminár o kuchyniach vrátane raňajok
zadarmo. Tak som si povedala, že by som sa mohla naučiť niečo nové, čo by mohlo byť užitočné pri
navrhovaní budúcej kuchyne v dome a prihlásila som sa. Seminár bol v nedeľu ráno. Ikea bola ešte
zatvorená, nikde žiadny zákazníci. Vonku stála iba skupinka ľudí, ktorí čakali na chlapíka, ktorý
nám otvoril dvere.Išli sme priamo do reštaurácie, kde už blo pripravených niekoľko stolov na raňajky. Hneď ako sme
prišli nám ponúkli teplé a studené nápoje a naservírovali nám skvelé typické anglické raňajky s
čerstvými teplučkými žemlami a maslom. Keď sme sa najedli, pozreli sme si prezentáciu o všetkých
dôležitých veciach v kuchyni a o čom všetkom by sme mali rozmýšľať pri samotnom navrhovaní. Bolo to
naozaj zaujímavé. Naučila som sa pár pravidiel týkajúcich sa bezpečnosti a zistila som, že existuje
niečo ako magický kuchynský trojuholník. :)Naozaj sa mi páčilo, keď prednášajúci chlapík prirovnal
osvetlenie v kuchyni k ženskému mejkapu - je dôležitý, aby baba vyzerala super, ale človek musí
vedieť ako na to. Bolo tam dosť veľa ľudí (okolo 30), takže nás rozdelili do dvoch skupín. Strávili
sme pol hodinu kladením otázok a diskusiou s Ikea dizajnérmi o všetkom, čo sme videli v
naaranžovaných kuchyniach. Nakoniec nám ešte chlapik, ktorý aj prezentoval vysvetlil, ako používať
program Ikea plánovať kuchyne. Bolo to úžasné nedeľné ráno. Jediná vec, čo potrebujem ešte spraviť
je navrhnúť si vlastnú perfektnú kuchyňu, kde by som milovala varenie a pečenie ešte viac ako
teraz.
