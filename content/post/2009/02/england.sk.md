+++
title = "Anglicko"
description = ""
tags = ["england"]
categories = ["dailylife"]
date = "2009-02-16T22:28:40"
+++

V <a title="England" href="http://www.ajka-andrej.com/gallery/england/?lang=SK">Anglicku</a> žijem
už jeden a pol roka a ešte stále som o čom nič nenapísala. Tak som sa rozhodla, že napíšem niečo o
tom, aké je to žiť v tejto krajine. Musím povedať, že je to pekná, večne zelená krajina s teplotou okolo 15 stupňov väčšinu roka.
Najviac fascinujúce na počasí je, že sa počas dňa dokáže zmeniť aj niekoľkokrát. Mám také malé
varovanie pre milovníkov leta - nemali by ste sem chodiť :) Ale určite je to raj pre tých, čo
zúfalo milujú daždivé počasie a oblaky. Keď už hovorím o tom počasí ... je to tu vždy celkom dobrá
téma na rozhovor medzi známymi.

{{< gallery
    "/wp-content/gallery/england/campus/img-18.JPG"
    "/wp-content/gallery/england/campus/img-21.JPG"
    "/wp-content/gallery/england/coventry/IMG_0177.jpg"
    "/wp-content/gallery/england/coventry/IMG_0150.jpg"
>}}

Keď som sem prvýkrát prišla, bola som očarená tunajším prostredím. Je tu všade nádherne zelená tráva
a každý dom má fasádu z typických tehličiek. Dokonca aj Tesco vyzerá pekne, nie ako škaredá krabica
u nás. Dá sa ale tiež povedať, že každý dom vyzerá rovnako, čo je pravda, ale niektoré sú naozaj
pekné. ľudia sú milí a nápomocní, ale trošku odmeraní a sú dosť šialení čo sa týka oblečenia. Buť
sú konzervatívni alebo sú schopní skombinovať absolútne čokoľvek. Ale spoločné pre nich je, že sú
zvyknutí na chlad, obvykle nenosia ponožky a nosia väčšinou akýsi druh cvičiek (ako číčany) dokonca
aj keď sneží. Hm ... niekedy by som chcela byť aj ja taká otužilá. No ak si chcete naozaj vedieť
predstaviť o čom hovorím, choďte do niektorého z klubov, najlepšie v zime, sadnite si na pohárik
vína, sledujte a užívajte si to :) Museli by ste byť angličania, aby ste to aj chápali. Po nejakom
čase zistíte, že väčšinu dní počas roka je zamračené, všetko je sivé, ráno je veľmi ťažké vstať z
postele a vy sa budete musieť naučiť množstvo spôsobov ako sa spraviť šťastnými. Najhoršou
kombináciou sú chladné dni s mrholením, keď cítite ako vám počasie lezie pod kožu. Aj napriek tomu,
že by bolo lepšie zostať v teplej posteli, zababušený v perine, musíte ísť von a bojovať s
melanchóliou, ktorá vás v momente obklopí. Na druhej strane, keď svieti slniečko, ste úžasne
šťastní a užívate si to. V živote som nebola taká šťastná zo slnka ako tu.

{{< gallery
    "/wp-content/gallery/england/york/IMG_0249.jpg"
    "/wp-content/gallery/england/york/IMG_0255.jpg"
    "/wp-content/gallery/england/leamingtonspa/IMG_0140.jpg"
    "/wp-content/gallery/england/birmingham/IMG_0020.jpg"
>}}

Ďalšou zaujímavou kapitolou je jedlo. Typickým anglickým jedlom je vyprážaná ryba s hranolkami a
hráškom, čo v podstate hovorí o tom, že jedlo nie je veľmi silnou stránkou tejto krajiny. Keď som
sem prišla bola som zúfala z chleba, múky, nemohla som nájsť nič podobné tvarohu (nie je to to isté
ako cottage cheese) a bryndzu a ešte stále som si nezvykla na zvláštnu chuť mlieka. Ale na obranu
môžem povedať, že som našla obrovské množstvo rôzneho korenia, ovocia, zeleniny a čerstvých
byliniek a rýb a môžem tiež povedať, že jem oveľa zdravšie ako kedykoľvek predtým a milujem lososa
pripraveného na akýkoľvek spôsob. Musíte iba vedieť, čo si vybrať. Všade nájdete klobásky, fazuľky
v paradajkovej omáčke, slaninu a hranolky. Občas môžete naraziť aj na skvelý sendvič. Ja zbožňujem
jeden v jednej z univerzitných budov - moriak so šalátom v chrumkavej bagete. Jedlo je dosť
ovplyvnené rôznymi kultúrami, takže je tu kopa čínskych, talianských, indických, španielských,
poľských atď reštaurácií.  Ale musím povedať, že domáca anglická kuchyňa je skvelá a úplne milujem
muffiny a koláčiky. Ak je vám jasné, čo znamená slovenský výraz puding, tak je to úplne niečo iné
ako anglický pudding. Sú schopní nazvať pudingom každý koláč podobný bábovke. Ak chcete zohnať náš
puding, musíte skôr hľadať custard. Táto krajina je v každom prípade zaujímavá a určite stojí za to
sem prísť, ale ako turista. Neviem si predstaviť, že by som tu žila stále. Je to dobrá skúsenosť,
ale život tu je až príliš odlišný od zvyšku Európy. Asi som aj dosť zaujatá, keďže tu žijem bez
svojho drahého manžela, ale počula som rovnaký názor od toľkých ľudí žijúcich tu, že verím tomu, že
je to pravda. Najlepšie prísť a vyskúšať osobne :)
