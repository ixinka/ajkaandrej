+++
title = "Jablká v župane"
description = ""
tags = ["baking","cake","sweet"]
categories = ["recipes"]
date = "2009-02-16T14:56:42"
+++

Môj manžel nepatrí práve ku nadšeným pojedačom koláčikov a niekedy je naozaj veľmi ťažké upiecť
preňho nejaký koláč. Raz sme sa boli lyžovať v stredisku Snow Paradise Veľká Rača na Slovensku. Bol
nádherný deň, nebolo tam ani príliš veľa ľudí a my sme boli dosť unavení a hladní, tak sme sa
rozhodli, že zájdeme na niečo do jedného z bufetov. Kúpili sme si klobásky s chlebom, čaj a kávu a
potom sme zbadali zlatučké upečené balíčky posypané cukrom. Vyzerali nádherne a my sme hneď vedeli, že ich musíme ochutnať :). Balíček sa volal Jablko v župane
a bolo to v podstate jablko s džemom a hrozienkami vnútri, zabalené v lístkovom ceste a posypané
práškovým cukrom. Andrejovi ale strašne chutil, takže to bol hneď prvý koláč, ktorý som piekla po
návrate domov.

**Prísady: **
{{ niekoľko stredne veľkých celých jabĺk (ošúpaných bez stredu a jadierok)
3 polievkové lyžice dobrého džemu (príchuť závisí na vás)
hrozienka
1 čajová lyžička mletej škorice
strúhanka
lístkové cesto
1 žĺtok
práškový cukor na posypanie
klinčeky }}
**Postup: **
Valčekom vyváľkajte lístkové cesto na hrúbku asi 1/2 cm alebo si kúpte už vyváľkaný plát. V miske
zmiešajte džem s hrozienkami a mletou škoricou. Pokrájajte plát cesta na štvorce tak, aby boli dosť
veľké pre každé jablko. Posypte miesto, kde uložíte jablko na cesto strúhankou a položte naň
jablko. Vyplňte stred jablka s džemovou zmesou. Zabaľte jablko do štvorca preložením náprotivných
rohov. Spojte všetky štyri rohy klinčekom.

{{< gallery
    "/wp-content/uploads/2009/02/IMG_0110.jpg"
    "/wp-content/uploads/2009/02/IMG_0111.jpg"
    "/wp-content/uploads/2009/02/IMG_0113.jpg"
    "/wp-content/uploads/2009/02/IMG_0118.jpg"
    "/wp-content/uploads/2009/02/IMG_0119.jpg"
    "/wp-content/uploads/2009/02/IMG_0121-e1303848082930.jpg"
    "/wp-content/uploads/2009/02/IMG_0123.jpg"
    "/wp-content/uploads/2009/02/IMG_0138.jpg"
    "/wp-content/uploads/2009/02/IMG_0142.jpg"
>}}
Potrite plech tukom a položte naň niekoľko jablkových balíčkov. Potrite balíčky žĺtkom. Pečte až kým
nebudú mať zlatohnedú farbu na stupni 5 na plynovom šporáku asi 20 minút. Nechajte vychladnúť na
plechu a potom si ich vychutnajte. Jablko by malo byť mäkké, akurát na jedenie a zvyčajne na to
stačí pečenie, ale prípadne ho môžete dať ešte na chvíľu do mikrovlnky.
