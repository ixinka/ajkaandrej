+++
title = "Lazane s mletým mäsom"
slug = "lazane-s-mletym-masom"
description = ""
tags = ["savoury","pasta","meat","cooking"]
categories = ["recipes"]
date = "2009-07-11T20:52:45"
banner = "/wp-content/uploads/2009/07/IMG_0024t.jpg"
+++

Môj spolubývajúci, ktorý najradšej zo všetkého varí cestovinu, ma inšpiroval pre mňa novou
kombináciou korenia. Tak som si povedala, že to vyskúšam na lazani s mletým mäsom.

{{< gallery
    "/wp-content/uploads/2009/07/IMG_0003.jpg"
    "/wp-content/uploads/2009/07/IMG_0004.jpg"
    "/wp-content/uploads/2009/07/IMG_0011.jpg"
    "/wp-content/uploads/2009/07/IMG_0013.jpg"
    "/wp-content/uploads/2009/07/IMG_0015.jpg"
    "/wp-content/uploads/2009/07/IMG_0016.jpg"
    "/wp-content/uploads/2009/07/IMG_0019.jpg"
    "/wp-content/uploads/2009/07/IMG_0020.jpg"
    "/wp-content/uploads/2009/07/IMG_0023.jpg"
    "/wp-content/uploads/2009/07/IMG_0024.jpg"
>}}

**Prísady:**  

* 2 pokrájané cibuľky
* 1 na jemno pokrájaná cibuľa
* 3 pretlačené strúčiky cesnaku
* 450g mletého mäsa
* 350g paradajkovej omáčky
* 2 na kocky pokrájané paradajky alebo niekoľko prepolených cherry paradajok
* 200g postrúhaného eidam syra
* 12 kusov neuvarenej cestoviny na lazane
* čierne korenie, soľ
* 1malú lyžičku z každého - bazalka, feniklove semiačka, koriander, mäta
 
**Bešamelova omáčka:**  

* 1l mlieka
* 40g hladkej múky
* 40g masla 

**Postup:**  
V hlbokej panvici opražíme pokrájanú cibuľu s cesnakom, pridáme mleté mäso ochutené s čiernym
korením, soľou a zmesou korenia. Keď je mäso skoro hotové, pridáme paradajkovú omáčku a za
občasného miešania počkáme, kým sa omáčka vstrebe. Odstavíme panvicu nabok a do zmesi pridáme
pokrájanú cibuľku a paradajky. V hrnci roztopíme maslo a vmiešame doňho múku. Keď nám vznikne hmota
zlatohnedej farby, začneme pridávať za stáleho miešania mlieko. Miešame, aby sa nevytvorili hrudky,
až kým nevznikne kompaktná tekutina. Na dno formy na lazane nalejme trochu bešamelovej omáčky a
poukladáme tri kúsky cestoviny. Na cestovinu rozprestrieme tretinu mäsovej zmesi, ktorú posypeme
štvrtinou postrúhaného syra a zalejeme bešamelovou omáčkou. Opakujeme ukladanie vrstiev, zakončíme
vrstvou cestoviny posypanou zvyšnou štvrtinou syra. Pečieme v predhriatej rúre 20-25 minút na 220
stupňoch alebo až kým cestovina nevstrebe bešamelovu omáčku a nie je mäkká. Pred podávaním nechajte
lazane 15 minút vychladnúť.
