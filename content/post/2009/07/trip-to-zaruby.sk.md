+++
title = "Výlet na Zaruby"
slug = "vylet-na-zaruby"
description = ""
tags = ["mountains","ruins","hiking","slovakia","lake"]
categories = ["travelling"]
date = "2009-07-06T13:32:26"
+++

Keďže sa nám podarilo byť zase raz dlhšie spolu po dlhom čase, rozhodli sme sa ísť na poriadny
výlet. Tentokrát sme sa vybrali do Malých Karpát s odhodlaním zdolať ich najvyšší kopec Záruby
(768m). A aby to bolo zaujímavejšie, pozreli sme si po ceste aj zrúcaniny dvoch hradov. V sobotu
ráno sme sa odviezli do Plaveckého podhradia, kde sa náš výlet začal a po 20 minútach šlapania sme
si obzerali Plavecký hrad, resp. to, čo z neho ostalo. Lesnými cestičkami sme sa za pomoci turistických značiek dostali cez Amonovu Lúku až na Brezinky
pri priehrade Buková. Odtiaľ sme sa s vidinou obeda na hrade pustili do poslednej najnáročnejšej
etapy výletu. Teda do kopca sme šľapali aj potom, ale už nebol taký strmý.

{{< gallery
    "/wp-content/uploads/gallery/slovakia/zaruby/IMG_0074.JPG"
    "/wp-content/uploads/gallery/slovakia/zaruby/IMG_0064.JPG"
    "/wp-content/uploads/gallery/slovakia/zaruby/IMG_0051.JPG"
    "/wp-content/uploads/gallery/slovakia/zaruby/IMG_0084.JPG"
    "/wp-content/uploads/gallery/slovakia/zaruby/IMG_0056.JPG"
    "/wp-content/uploads/gallery/slovakia/zaruby/IMG_0042.jpg"
    "/wp-content/uploads/gallery/slovakia/zaruby/IMG_0038.JPG"
    "/wp-content/uploads/gallery/slovakia/zaruby/IMG_0036.JPG"
    "/wp-content/uploads/gallery/slovakia/zaruby/IMG_0028.jpg"
    "/wp-content/uploads/gallery/slovakia/zaruby/IMG_0029.jpg"
    "/wp-content/uploads/gallery/slovakia/zaruby/IMG_0070.JPG"
    "/wp-content/uploads/gallery/slovakia/zaruby/IMG_0026.jpg"
    "/wp-content/uploads/gallery/slovakia/zaruby/IMG_0073.jpg"
    "/wp-content/uploads/gallery/slovakia/zaruby/IMG_0027.jpg"
    "/wp-content/uploads/gallery/slovakia/zaruby/IMG_0022.JPG"
    "/wp-content/uploads/gallery/slovakia/zaruby/IMG_0023.jpg"
    "/wp-content/uploads/gallery/slovakia/zaruby/IMG_0071.JPG"
    "/wp-content/uploads/gallery/slovakia/zaruby/IMG_0072.jpg"
>}}

Na hrade Ostrý kameň sme si sadli na peknú skalu s výhľadom, ktorý bol naozaj očarujúci a pustili
sme sa do rožkov so syrom a paštékou s paradajkami, paprikou, uhorkami a ostaným, čo sme našli v
batohu. Posilnení sme za polhodinku vyšli na Záruby, pokochali sa výhľadom po ceste a spokojní sme
sa vracali spať k priehrade. S Breziniek na priehradu viedol chodník cez kríky a polia plné mušiek
a škrabajúcich konárikov, ktorý by sme s radosťou vynechali keby sa to dalo. Oproti lesu tu bolo
tiež asi o šesť stupňov teplejšie asi 31, takže sme sa nevedeli dočkať, kedy sa napojíme na modrú
smerom na Rozbehy a zrúcaninám tretieho hradu. No chodník to bol naozaj lepší, ale tak zle značený,
že sa tretí hrad nekonal a skončili sme v dedinke Prievaly, odkiaľ sa nám už vracať nechcelo a tak
sme len počkali na odvoz domov. Výlet to bol ale skvelý, zabral zhruba 8-9 hodín a cítili sme ho na
nohách aj na druhý deň. :)
