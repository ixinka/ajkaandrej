+++
title = "Doma"
slug = "doma"
description = ""
categories = ["dailylife"]
date = "2009-12-06T17:20:02"
+++

Doma je také zvláštne slovo. Malo by označovať miesto, kde sa cítite pohodlne, kde máte všetky svoje
veci a najlepšie, keď tam bývate so svojími blízkymi. Je to to miesto, kde idete po práci a kde sa
vraciate z dovolenky alebo návštevy. Po viac ako dvoch rokoch bývania v Anglicku a stáleho cestovania mám veci všade, moja rodina, manžel
a kamaráti sú na rôznych miestach a väčšinou nie príliš blízko seba a nie som si celkom istá, kde
som sa cítila najpohodlnejšie.

{{< gallery
    "/wp-content/uploads/2009/12/IMG_0011.jpg"
    "/wp-content/uploads/2009/12/IMG_0007.jpg"
    "/wp-content/uploads/2009/12/IMG_0014.jpg"
    "/wp-content/uploads/2009/12/IMG_0015.jpg"
    "/wp-content/uploads/2009/12/IMG_0021.jpg"
>}}
Keď sme sa s Andrejom dohodli, že sa presťahujeme do Mníchova, začali sme si hľadať bývanie.
Strávili sme dosť veľa času prehľadávaním rôznych ponúk, až me nakoniec našli byt, ktorý akosi
spĺňal naše podmienky. Osobne som v tom byte ešte nebola a jeho vnútro som videla zatiaľ iba z
obrázkov, ale jeho okolie som si pozrela celkom dobre, keďže sme sa tam s Andrejom vybrali na
prechádzku. Mali sme niekoľko tipov na byty a oblasti, ale keď sme prišli sem, nechcela som ísť
nikde inde. Neviem prečo, ale cítila som sa tak nejako dobre a pohodlne a bola som očarená
atmosférou tohto miesta. A po dlhom čase som mala ten pocit, že práve toto miesto by mohlo byť pre
nás to vytúžené doma.
