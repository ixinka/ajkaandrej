+++
title = "Philadelphia"
description = ""
tags = ["usa"]
categories = ["travelling"]
date = "2009-06-21T20:26:42"
+++

Philadelphia je mesto, o ktorom by som vedela písať hodiny. To miesto sa mi naozaj páčilo, strávili
sme v ňom štyri krásne, slnečné dni a vôbec to neľutujem. No mala som dva zaujímavé nápady, ktorým sme sa mohli kľudne vyhnúť, ale inak bolo všetko úplne
super. Po prvé som zase raz nepočúvala môjho skúseného bračeka a vybrala som hotel, v ktorom sme
bývali. V podstate bol dobrý, izba nebola veľmi veľká a z kontinentálnych raňajok sa vykľuli bágle
s cereáliami, ale najzaujímavejším faktom bolo, že okná izieb boli orientované do vnútra hotela a
nie von. Moja druhá úžasná myšlienka bola vyskúšať Philly cheese steak, čo je v podstate bageta
plná mäsa a syra s hranolkami bez akejkoľvek zeleniny. No nebolo to zlé, ale určite to nezaradím k
svojím obľúbeným jedlám.

 {{< gallery
    "/wp-content/uploads/gallery/usa/philadelphia/town/IMG_0007.JPG"
    "/wp-content/uploads/gallery/usa/philadelphia/town/IMG_0003.JPG"
    "/wp-content/uploads/gallery/usa/philadelphia/town/IMG_0006.JPG"
    "/wp-content/uploads/gallery/usa/philadelphia/town/IMG_0009.JPG"
    "/wp-content/uploads/gallery/usa/philadelphia/town/IMG_0051.JPG"
    "/wp-content/uploads/gallery/usa/philadelphia/town/IMG_0001.JPG"
>}}

 {{< gallery
    "/wp-content/uploads/gallery/usa/philadelphia/town/IMG_0002.JPG"
    "/wp-content/uploads/gallery/usa/philadelphia/town/IMG_0035.JPG"
    "/wp-content/uploads/gallery/usa/philadelphia/town/IMG_0053.JPG"
    "/wp-content/uploads/gallery/usa/philadelphia/town/IMG_0001a.JPG"
    "/wp-content/uploads/gallery/usa/philadelphia/town/IMG_0012.JPG"
    "/wp-content/uploads/gallery/usa/philadelphia/town/IMG_0041.JPG"
>}}

Musím ale povedať, že v každom zlom je vždy niečo dobré. Náš hotel bol hneď vedľa čínskej štvrte a
veľmi blízko k miestnemu trhovisku s množstvom ovocia. Takže sme vyskúšali malajzskú reštauráciu,
kúpili pár balíčkov jahôd za skvelú cenu a plnú tašku ovocia každé ráno. Raz sme objavili jedno
nákupné centrum, v ktorom nám po vstupe udrela do nosa úžasná vôňa masla, cukru a škorice. Braško
mi hneď ukázal stánok s niečím ako sú škoricové osie hniezda, čo bola pre mňa láska na prvú chuť.
Navštívili sme naozaj všetko, čo sme stihli. Najlepšie bolo asi väzenie, hlavne vďaka nášmu
skvelému sprievodcovi. Naučili sme sa všetko o americkej nezávislosti a poskúšali všetko vo
Franklinovom inštitúte a nakoniec sme si pozreli aj akvárium.
