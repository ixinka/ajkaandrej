+++
title = "Výstava v Londýne"
slug = "vystava-v-londyne"
description = ""
tags = ["england","virtualbaby"]
categories = ["travelling","dailylife"]
date = "2009-06-21T10:48:55"
+++

Absolvovala som tri dni služobnej cesty v Londýne. Bolo naozaj krásne, slnečné a celkom teplé
počasie, akurát som si ho užila iba po večeroch, lebo som celé dni strávila rozprávaním na výstave. Nikdy predtým som neskúšala londýnske metro a tak som naňho bola celkom zvedavá. Nastúpila som na
stanici Euston s cieľom doviezť sa až do výstavného centra Excel, takže som strávila pod zemou
skoro hodinu. Keď to porovnám s metrom v New Yorku, tak to londýnske je trošku stiesnené s malými
chodbami a príliš veľa ľuďmi, hlavne v piatok poobede. Tak trochu mi je ľúto všetkých vysokých
ľudí, ktorí musia denne cestovať vláčikmi metra so zaobleným stropom, kde pre nich jediným
pohodlným miestom na státie je stred vagónu. Pozitívne ale bolo, že bolo všade čisto.

{{< gallery
    "/wp-content/uploads/2009/06/18062009020-e1303843164427.jpg"
    "/wp-content/uploads/2009/06/DSC_00044.jpg"
    "/wp-content/uploads/2009/06/DSC_00045.jpg"
    "/wp-content/uploads/2009/06/DSC_00048.jpg"
    "/wp-content/uploads/2009/06/DSC_00049.jpg"
>}}
Excel centrum je na okraji Londýna. Je to dosť tichá štvrť, keď nerátam odlietajúce lietadlá, blízko
rieky s niekoľkými hotelmi a bytmi, ktorých nájom je v podstate rovnaký ako môj, akurát že za
týždeň a nie za mesiac. Výstavné centrum bolo celkom zaneprázdnené miesto s niekoľkými paralelne
prebiehajúcimi výstavami a preplnenými stánkami s jedlom. Keď zoberiem do úvahy, že sme boli na
výstave venovanej anglickému zdravotnému systému zameranej na zdravý spôsob života, prišlo mi
celkom vtipné, keď sa všetci návštevníci počas obeda vytratili do miestnych stánkov s rýchlym
občerstvením.
