+++
title = "Kam s návštevou"
description = ""
tags = ["panoramas","munich"]
categories = ["dailylife"]
date = "2009-11-25T15:42:01"
+++

Rozmýšlali sme kam všade ísť v Mníchove. Mali sme krásne počasie a 3-dňový lístok na cestovanie a
tak som zobrala mapu a hľadala nejaké zaujímavé miesta kam vyraziť v širšom centre Mníchova. A
keďže som zase chcela spraviť nejaké úžasné fotky, vybrali sme sa na zámok Nymphenburg.



No zámok bol naozaj nádherný, ale neviem, či sú také aj obrázky :). Keďže je začiatok zimy, všetky
sochy boli zakryté drevenými krabicami, fontánky nefungovali a celkovo bol zjavne dobrý čas na
opravu všetkého. A tak nás počas prechádzania sa napadla úžasná myšlienka, že ak by nás niekto
navštívil niekedy medzi aprílom a októbrom, celkom radi mu toto miesto pôjdeme ukázať :).Ale
neľutujem, že sme tam išli, lebo si myslím, že sa to oplatí vidieť kedykoľvek v roku.

Potom sme sa vybrali do Olympia parku. Už som spomínala, že je dobrý čas na opravy a upratovanie
všetkého v túto ročnú dobu? No, veľké umelé jazero bolo vypustené a bolo v nejakom procese
čistenia. Ale park bol úžasný aj tak a my sa tam určite ešte vrátime na peknú prechádzku. Vlastne
je to ďalšie dobré miesto pre našu budúcu návštevu :),keďže je tu 290 m vysoká veža s nádhernými
výhľadmi na celý Mníchov. Vo veži je výťah, ktorý vás vyvezie do výšky 185 m. Na tomto poschodí sa
môžete na všetko pozerať cez okná, na ktorých je popísané čo všetko a kde môžete vidieť. No a potom
sú tu ďalšie dve poschodia, kde už ale musíte vyšľapať po schodoch, ale tam je už iba zábradlie a
dajú sa tam spraviť pekné panorámy.

{{< panorama "/wp-content/uploads/2011/04/munich1.jpg"  >}}

{{< panorama "/wp-content/uploads/2011/04/munich2.jpg"  >}}
Tak toto je prvá panoráma, ktorú spravil Andrej, takže čakám kopu komentov o tom, aká je pekná:)

{{< panorama "/wp-content/uploads/2011/04/munich3.jpg"  >}}

{{< video src="/wp-content/uploads/2009/11/overview.mp4" height="240" width="320" >}}


