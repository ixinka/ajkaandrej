+++
title = "Výlet k jazerám"
description = ""
tags = ["mountains","germany","lake"]
categories = ["travelling"]
date = "2009-11-17T06:46:59"
+++

Tak sme sa nakoniec s Andrejom po dva a pol mesiacoch zase stretli a keďže sme mali k dispozícií aj
autíčko na pár dní, rozhodli sme sa ísť niekam na výlet. Keďže parkovanie v Mníchove nie je zrovna
najšťastnejšia myšlienka a auto sme chceli využiť nejako užitočnejšie, vybrali sme sa smerom k dvom
jazerám blízko Mníchova - Starnberg See a Walchensee. Starnberg See je druhé najväčšie jazero v Bavorsku. Najprv sme rozmýšlali, že si pozrieme to úplne
najväčšie Chiemsee, ktoré je od Mníchova rovnako ďaleko, ale keďže je na ceste do Salzburgu (a teda
smerom na Slovensko), tak ho asiv budúcnostiuvidíme ešte niekoľkokrát. No jazero Starnberg je
krásne, aj keď tam bola dosť zima, hlavne v blízkom parku, kde sme objavili malú kaplnku. Podľa
toho, čo som čítala, je to v lete celkom vyhľadávané miestoturistamia je niekoľko spoločností,
ktoré tu ponúkajú rôzne okrúžné výlety, špeciálne túry a výlety loďami. No tak možno sa tam v lete
vrátime :)

{{< gallery
    "/wp-content/uploads/gallery/germany/lakes/IMG_0003.JPG"
    "/wp-content/uploads/gallery/germany/lakes/IMG_0019.JPG"
    "/wp-content/uploads/gallery/germany/lakes/IMG_0006.JPG"
    "/wp-content/uploads/gallery/germany/lakes/IMG_0009.JPG"
    "/wp-content/uploads/gallery/germany/lakes/IMG_0011.jpg"
    "/wp-content/uploads/gallery/germany/lakes/IMG_0025.JPG"
    "/wp-content/uploads/gallery/germany/lakes/IMG_0016.JPG"
    "/wp-content/uploads/gallery/germany/lakes/IMG_0018.JPG"
    "/wp-content/uploads/gallery/germany/lakes/IMG_0010.JPG"
    "/wp-content/uploads/gallery/germany/lakes/IMG_0031.JPG"
    "/wp-content/uploads/gallery/germany/lakes/IMG_0008.JPG"
    "/wp-content/uploads/gallery/germany/lakes/IMG_0020.JPG"
    "/wp-content/uploads/gallery/germany/lakes/IMG_0026.JPG"
    "/wp-content/uploads/gallery/germany/lakes/IMG_0022.JPG"
    "/wp-content/uploads/gallery/germany/lakes/IMG_0030.JPG"
    "/wp-content/uploads/gallery/germany/lakes/IMG_0028.JPG"
    "/wp-content/uploads/gallery/germany/lakes/IMG_0023.JPG"
    "/wp-content/uploads/gallery/germany/lakes/IMG_0012.jpg"
>}}

Asi po hodinovej prechádzke sme rozmýšlali, čo ďalej. Keďže som si chcela spraviť aj nejaké fotky
Álp, môj drahý manžel ma zobral ešte kúsok južnejšie k Walchensee. To miesto bolo naozaj krásne,
hoci veľmi dlho sme sa nezdržali, keďže sa začínalo už aj stmievať. Toto jazero je veľmi obľúbené
kvôli turistike a vodným športom. No na vodné športy bolo dosť chladno, ale bola tu kopa ľudí,
ktorí prišli kvôli turistike alebo aspoň prechádzke. Zistila som aj, že je tam lanovka, ktorá vozí
ľudí na vrchol kopca Herzogstand. Tento kopec je vraj jeden z najkrajších vyhliadkových miest v
Bavorsku. A tak som študovala miestnu mapu a plánovala, kam by sme mohli ísť v teplejšom počasí a
môj úbohý manžel sa iba prizeral a snažil sa obmedziť počet navrhnutých turistických trás ( ľúbim
ťa srdiečko :)).
