+++
title = "Jasle"
slug = "jasle"
description = ""
tags = ["olivia"]
categories = ["dailylife"]
date = "2014-03-20T20:06:55"
banner = "/wp-content/uploads/2014/03/IMG_0948t.jpg"
+++

S Oliviou som začala chodiť pred dvoma týždňami do jasli a ešte stále som z toho miesta a ľudí tam nadšená. Riadia sa Montessori princípmi, deti sú v skupine bez ohľadu
na vek (takže sú ako súrodenci, väčší musia dávať pozor, aby neublížili menším a tí ich zase
sledujú s otvorenými ústami) a môžu sa voľne hýbať po budove a navštevovať s ostatnými deťmi.
Strašne veľa spievajú aj v doprovode s gitarou a majú pesničku na koniec hry, keď treba upratovať.
Prvé štyri dni sme boli celý čas (asi hodinku) spolu. Olivia sa zoznamovala s prostredím, deťmi a
vychovávateľkami (tie sú dve na 6-8 detí). Každým dňom bola smelšia a sledovala všetko na okolo. No
a zamilovala sa do kúpeľne, s radosťou behala okolo malých umývadiel v jej výške a každého
sledovala ako sa umýva alebo ide na záchod. Nasledujúce tri dni sme skúšali odlúčenie na 5 až 10
minút, čo zvládla celkom dobre, akurát sa trochu hnevala, že tam nie som. Ale pochopila podstatu,
že keď odídem, chvílu sa pohrá a potom prídem a ideme domov. Páči sa mi, že trvajú na tom, aby
lúčenie bolo vedomé. Deti, ktoré sú tam dlhšie už aj zatvárajú dvere za rodičmi a bežia sa hrať.
Nasledujúce dni sme k tomu všetkému pridali spoločné spievanie, desiatu a predĺžili čas bezomňa.
Dnes som s ňou už bola iba prvých desať minút a vyzdvihla som si ju po hodine vysmiatu,
zaneprázdnenú s knižkou a autíčkom v rukách. Keď poviem, že ideme, rozbehne sa ku mne, začne
všetkým kývať a ukáže na dvere.

{{< gallery
    "/wp-content/uploads/2014/03/IMG_0889.jpg"
    "/wp-content/uploads/2014/03/IMG_0920.jpg"
    "/wp-content/uploads/2014/03/IMG_0922.jpg"
    "/wp-content/uploads/2014/03/IMG_0929.jpg"
    "/wp-content/uploads/2014/03/IMG_0939.jpg"
    "/wp-content/uploads/2014/03/IMG_0948.jpg"
    "/wp-content/uploads/2014/03/IMG_0956.jpg"
    "/wp-content/uploads/2014/03/IMG_0971.jpg"
    "/wp-content/uploads/2014/03/IMG_0987.jpg"
    "/wp-content/uploads/2014/03/IMG_0992.jpg"
    "/wp-content/uploads/2014/03/IMG_0998.jpg"
    "/wp-content/uploads/2014/03/IMG_1002.jpg"
>}}
