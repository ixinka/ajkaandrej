+++
title = "Bavaria"
slug = "bavaria"
description = ""
tags = ["germany","munich"]
categories = ["travelling","dailylife"]
date = "2010-07-05T13:17:59"
+++

Toto bol jeden z mojich menej šťastných nápadov na výlet, ale na druhej strane vôbec neľutujem, že
som tam bola. Otázka Kde? je teraz na mieste ... v soche nazývanej Bavaria. Pred nedávnom sme tu
mali druhú návštevu a po dni strávenom prechádzkami v centre a parkoch sme rozmýšlali, kam sa
vyberieme. Prečítala som si, že tu máme sochu, ktorá bola vytvorená a postavená ako symbol
Bavorska, je 18 m vysoká a dá sa do nej vyštverať a popozerať dookola. Táto socha sa navyše pozerá
každý rok na Októberfest, keďže stojí priamo na Theresienwiese, takže to bola skvelá atrakcia. Tak prečo to nebol šťastný nápad isť tam? Po upršanom týždni sme mali nádherný horúci víkend bez
oblakov a táto socha je železná. V spodnej polovici je síce murované schodisko a chládok, ale
železný vrch pripomínal saunu. Čerešničkou na vrchu bolo, že výhľad je zabezpečený cez asi štyri
obdľžnikové otvory. No ale keď už sme raz do sochy vošli, nechceli sme to vzdať a z posledných síl
som odfotila ľudí aj úplne hore a napchala objektiv do otvorov.

{{< gallery
    "/wp-content/uploads/gallery/germany/munich/theresienwiese/IMG_0051.JPG"
    "/wp-content/uploads/gallery/germany/munich/theresienwiese/IMG_0041.jpg"
    "/wp-content/uploads/gallery/germany/munich/theresienwiese/IMG_0037.JPG"
    "/wp-content/uploads/gallery/germany/munich/theresienwiese/IMG_0035.jpg"
    "/wp-content/uploads/gallery/germany/munich/theresienwiese/IMG_0036.JPG"
    "/wp-content/uploads/gallery/germany/munich/theresienwiese/IMG_0049.jpg"
    "/wp-content/uploads/gallery/germany/munich/theresienwiese/IMG_0046.JPG"
    "/wp-content/uploads/gallery/germany/munich/theresienwiese/IMG_0031.jpg"
    "/wp-content/uploads/gallery/germany/munich/theresienwiese/IMG_0039.JPG"
    "/wp-content/uploads/gallery/germany/munich/theresienwiese/IMG_0040.JPG"
    "/wp-content/uploads/gallery/germany/munich/theresienwiese/IMG_0052.jpg"
    "/wp-content/uploads/gallery/germany/munich/theresienwiese/IMG_0030.JPG"
>}}

Návrhy na sochu boli rôzne a pôvodne zahŕňali v sebe kopu rímsko-gréckych prvkov, nakoniec sa to
však ustálilo na soche v medvedej kožušine s venčekom z dubových listov v ľavej ruke a bavorským
levom napravo. Budova za sochou reprezentuje sieň slávy a je tam kopa bust známych vedcov,
spisovateľov a pod. Plocha na Októberfest je obrovská a praktické je, že východ z metra vedie
priamo do areálu. Oslavy v Mníchove sa začali prvýkrát svadbou vtedajšieho princa Ludwiga
Bavorského a princeznej Theresy na zaciatku októbra 1810. Vrámci osláv sa zorganizovali dostihy a
na princezninu počesť sa toto miesto nazvalo Theresienwiese (Terezina lúka). Odvtedy sa oslavy
konali každý rok. Predávali sa kone, neskôr pribudli stánky s občerstvením, prišli rôzni umelci a
nejako sa to prepracovalo až do dnešných osláv s pivom, klobáskami a tak. No a tento rok je dveste
výročie a vraj sa pivovary spojili a vytvorili nejaké super pivo špeciálne k tejto príležitosti,
tak uvidíme.
