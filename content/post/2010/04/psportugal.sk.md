+++
title = "PS Portugálsko"
description = ""
categories = ["dailylife"]
date = "2010-04-18T11:46:20"
+++

Tak ma napadlo, že som niečo zabudla napísať o Portugálsku. Priniesla som odtiať dva darčeky pre
môjho drahého manžela. Malého kohútika pre šťastie a biele Portské víno. Teda ten kohút by mal byť originálne čierny, ale teraz ho už maľujú všetkými možnými farbami. Je to
symbol šťastia a spravodlivosti, keď za ňu teda človek bojuje a spája sa s ním jedna zaujímavá
legenda, podľa ktorej bol istý nevinný portugálec oslobodený od obesenia pre zločin vďaka jednému
takému kohútovi.

{{< gallery
    "/wp-content/uploads/2010/04/IMG_0002.jpg"
    "/wp-content/uploads/2010/04/IMG_0003.jpg"
>}}
Späť k bielemu portskému vínu, v Brage som mala úžasnú večeru v jednej veľmi autenticky vyzerajúcej
pivnici. Dozvedela som sa, že tradičným jedlom je treska, varená či pečená na veľa rôznych
spôsobov. Celkom zábavné na tom je, že túto rybu sem musia dovážať z inej krajiny. Najtradičnejší
spôsob prípravy je na masle vyprážaná ryba s opekanými zemiakmi. Je to veľmi chutné, len trošku
príliš vyprážané a vďaka tomu aj mierne ťažké na žalúdok. Popri tom sme si dali veľmi príjemné
ovocné víno a celé sme to zakončili bielym Portským vínom. Tak nejako som vždy predpokladala, že
toto víno musí mať aj bielu verziu, ale nikdy predtým som ju neochutnala. Neskôr som sa dozvedela,
že táto verzia sa z nejakého dôvodu nevyváža do Anglicka. Bolo naozaj dobré, sladké a lahšie ako
červené a ja som neodolala a jedno som priniesla zo sebou aj domov. :)
