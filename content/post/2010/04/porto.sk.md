+++
title = "Porto"
slug = "porto"
description = ""
tags = ["portugal","sea"]
categories = ["travelling"]
date = "2010-04-13T09:12:27"
+++

Chcela by som sa podeliť s vami o dojmy z ďalšej krajiny. Pred dvomi týždňami som navštívila
Portugálsko. To, že je to krásna krajina som vedela už predtým, keďže sme strávili medové týždne
na<a title="East Madeira" href="http://www.ajka-andrej.com/2008/09/05/eastmadeira/?lang=SK"
target="_blank">Madeire</a>, ale zistila som, že v tejto krajine je stále čo objavovať. Môj
portugálsky známy mi ešte doporučil ísť na juhozápadné pobrežie kvôli krásnym scenériam a relaxu,
užiť si slniečko a Atlantický oceán. Tak som to zobrala ako skvelú inšpiráciu pre budúcu dovolenku.
:) Tentokrát som ale cestovala za konferenciou do Bragy a strávila som niekoľko hodín v Porte. Je to
veľmi pekné mesto, ktoré si môžete vychutnať od letiska až po samotné centrum. Všade bolo čisto a
mali pekné novo vyzerajúce vláčiky metra, v ktorých občas pobehovali policajti alebo nejakí
ochrankári, aby zistili, či je všetko v poriadku, takže som mala príjemný pocit bezpečia. Ďalšia
veľmi pozitívna vec ohľadom cestovania bola jeho cena. Bolo to naozaj lacné, špeciálne prímestské
vlaky spájajúce Porto s jeho okolím. ľudia boli prístupní, ochotní pomôcť a bola som celkom milo
prekvapená tým, že nemali žiadny problém s angličtinou. No a aby som to spravila úplne dokonalým,
aj napriek zlej predpovedi počasia bol nádherný teplý slnečný deň :)

 {{< gallery
    "/wp-content/uploads/gallery/portugal/porto/IMG_0016.jpg"
    "/wp-content/uploads/gallery/portugal/porto/IMG_0034.JPG"
    "/wp-content/uploads/gallery/portugal/porto/IMG_0062.JPG"
    "/wp-content/uploads/gallery/portugal/porto/IMG_0002.JPG"
    "/wp-content/uploads/gallery/portugal/porto/IMG_0022.jpg"
    "/wp-content/uploads/gallery/portugal/porto/IMG_0037.JPG"
>}}
 {{< gallery
    "/wp-content/uploads/gallery/portugal/porto/IMG_0015.jpg"
    "/wp-content/uploads/gallery/portugal/porto/IMG_0038.JPG"
    "/wp-content/uploads/gallery/portugal/porto/IMG_0060.JPG"
    "/wp-content/uploads/gallery/portugal/porto/IMG_0061.JPG"
    "/wp-content/uploads/gallery/portugal/porto/IMG_0065.JPG"
    "/wp-content/uploads/gallery/portugal/porto/IMG_0046.JPG"
>}}
 {{< gallery
    "/wp-content/uploads/gallery/portugal/porto/IMG_0064.jpg"
    "/wp-content/uploads/gallery/portugal/porto/IMG_0021.JPG"
    "/wp-content/uploads/gallery/portugal/porto/IMG_0013.jpg"
    "/wp-content/uploads/gallery/portugal/porto/IMG_0024.JPG"
    "/wp-content/uploads/gallery/portugal/porto/IMG_0055.JPG"
    "/wp-content/uploads/gallery/portugal/porto/IMG_0012.jpg"
>}}

Poprechádzala som sa širším centrom mesta. Je tu všade kopa krásnych kostolov. Dokonca som sa
vytrepala po neuveriteľnom množstve schodov až ku katedrále a pozrela som si celé mestečko zhora.
Čo sa mi ešte páčilo boli krásne maľované obkladačky na budovách. Naozaj by ma zaujímalo, čo by
robili, keby sa im jedna z tých obkladačiek zničila. V takom krásnom počasí sa jednoducho nedalo
neísť na malý výlet loďou. Pozrela som si tak všetkých šesť mostov, očarujúcu scenériu mesta a
ústie rieky do Atlantického oceánu.
