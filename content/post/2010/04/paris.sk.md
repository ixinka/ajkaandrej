+++
title = "Paríž"
slug = "pariz"
description = ""
tags = ["france"]
categories = ["travelling"]
date = "2010-04-12T19:11:35"
+++

Tak som konečne navštívila Paríž, mesto považované za jedno z najromantickejších miest na svete,
alebo aspoň v Európe. Som si úplne istá tým, že kvôli perfektnej romantickej atmosfére tam ísť
nemusím, ale je to pekné mesto a určite sa oplatí ho vidieť. Čo sa mi naozaj páčilo, boli stromy na každej ulici a kopa malých parkov v okolí. Typické
francúzske budovy s balkónikmi s kovovým zábradlím, malé kaviarničky s vonkajšími terasami a
samozrejme pekárne s čerstvými bagetami robili toto mesto niečím výnimočným. No, francúzska kuchyňa
asi nebude patriť medzi moje najobľúbenejšie, aj keď som nebola v žiadnej reštaurácií, ak nerátam
obedy v hoteli. Na jednej strane som nemala kedy a ani spoločnosť na to a druhá vec je, že pri
mojom šťastí by som si z francúzskeho menu pravdepodobne objednala niečo, čo by na mňa potom
zazeralo z taniera. A možno som len neskúšala správne jedlo, ale víno bolo skvelé.

{{< gallery
    "/wp-content/uploads/gallery/france/paris/IMG_0014.JPG"
    "/wp-content/uploads/gallery/france/paris/IMG_0059.JPG"
    "/wp-content/uploads/gallery/france/paris/IMG_0016.jpg"
    "/wp-content/uploads/gallery/france/paris/IMG_0019.JPG"
    "/wp-content/uploads/gallery/france/paris/IMG_0009.JPG"
    "/wp-content/uploads/gallery/france/paris/IMG_0074.JPG"
    "/wp-content/uploads/gallery/france/paris/IMG_0017.JPG"
    "/wp-content/uploads/gallery/france/paris/IMG_0066.JPG"
    "/wp-content/uploads/gallery/france/paris/IMG_0056.jpg"
    "/wp-content/uploads/gallery/france/paris/IMG_0060.JPG"
    "/wp-content/uploads/gallery/france/paris/IMG_0062.jpg"
    "/wp-content/uploads/gallery/france/paris/IMG_0061.JPG"
    "/wp-content/uploads/gallery/france/paris/IMG_0058.JPG"
    "/wp-content/uploads/gallery/france/paris/IMG_0008.JPG"
    "/wp-content/uploads/gallery/france/paris/IMG_0073.jpg"
    "/wp-content/uploads/gallery/france/paris/IMG_0020.JPG"
    "/wp-content/uploads/gallery/france/paris/IMG_0012.JPG"
    "/wp-content/uploads/gallery/france/paris/IMG_0023.JPG"
>}}

Vlaky mestskej dopravy boli trošku staré. Ale zase všetko bolo dobre značené a dokonca som nemala
ani žiadny problém kúpiť si lístok na metro a nájsť správne nástupište. A možno som našla správnu
cestu iba kvôli obrovskej túžbe vidieť Eiffelovu vežu :) Dalo by sa povedať, že je to len kopa
železa, ale keď už stojíte pod tou "kopou", začnete sa tak nejako cítiť skvele, očarení
konštrukciou. Zrazu ste takí maličkí v porovnaní s vežou a ... jednoducho dostanete nutkanie
odfotiť si ju :).
