+++
title = "Surféri"
slug = "surferi"
description = ""
tags = ["munich"]
categories = ["dailylife"]
date = "2010-04-29T08:04:31"
+++

Minulý víkend sme tu mali našu prvú návštevu. Prišli nás pozrieť kamaráti a samozrejme okrem nás aj
všetky krásy Mníchova. V nedeľu sme sa vybrali na prechádzku do parku Englischer Garten. Počasie
bolo priam úžasné, slnečné a veľmi teplé. Tentokrát sme si vybrali iný chodníček v záujme spoznať
lepšie park aj kvôli budúcim návštevníkom a prišli sme až k potoku Eisbach (ľadový potok). Niekde som čítala, že v tomto parku je miesto, kde ľudia zvyknú surfovať, ale nikdy sme to miesto
nevideli. A vlastne to bolo niečo, čo som si celkom nevedela predstaviť, že by to bolo aj reálne.
Ale po niekoľkých minútach státia na moste a sledovania pár chlapíkov, ktorí sa snažili udržať na
veľkej vlne potoka som si uvedomila, že to zjavne možné je.:)

Jedinú značku, ktorú som pri potoku videla, bolo zákaz kúpania sa, ale predpokladám, že surfovanie
je niečo úplne iné :) A v podstate som aj celkom rada, že tu je takýto druh atrakcie, lebo sa na to
fakt dobre pozeralo.


{{< video src="/wp-content/uploads/2010/04/surferi.mp4" height="240" width="320" >}}


