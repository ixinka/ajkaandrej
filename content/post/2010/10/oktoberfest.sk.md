+++
title = "Októberfest"
slug = "oktoberfest"
description = ""
tags = ["panoramas","germany","munich"]
categories = ["dailylife"]
date = "2010-10-06T14:09:55"
banner = "/wp-content/uploads/2011/04/OktoberfestSprievodt.jpg"
+++

200-výročie Októberfestu je už za nami a ľudia v krojoch sa pomaly, ale isto vytrácajú z ulíc aj z
metra, takže si už oblečení len v tričku a rifliach nepripadáme ako turisti.

{{< panorama "/wp-content/uploads/2011/04/OktoberfestSprievod.jpg"  >}}

Na pive pod stanom na Theresienwiese sme síce neboli, ale nenechali sme si újsť slávnostný sprievod
pri príležitosti zahájenia tohtoročných slávností. Pozostával z vozov ťahaných koňmi so sudmi piva
a zverinou, ale aj poľnohospodárskych strojov a kopy dychoviek. Všetci sa v ňom presúvali z jedného
konca centra Mníchova až na plochu, kde sa koná Októberfest, čo je zhruba 3,5km. No a od prvého až
po posledného človeka trval sprievod tri hodiny. Celé sme to sledovali z balkóna u Andrejovho šéfa
aj s kopou ďalších známych neznámych ľudí a raňajkovali sme typické biele klobásky s bavorskou
horčicou a syrom, šalátom, praclíkom a samozrejme s pivom. Jednou výhodou celej tejto veľkej udalosti bolo, že Anglická záhrada bola
relatívne prázdna a ideálna na prechádzku :)

{{< panorama "/wp-content/uploads/2011/04/EnglischerGarten1.jpg"  >}}
{{< panorama "/wp-content/uploads/2011/04/EnglischerGarten2.jpg"  >}}
