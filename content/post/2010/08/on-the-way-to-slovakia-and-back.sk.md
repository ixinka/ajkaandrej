+++
title = "Na ceste na Slovensko a späť"
slug = "na-ceste-na-slovensko-a-spat"
description = ""
tags = ["panoramas","austria","lake"]
categories = ["travelling","dailylife"]
date = "2010-08-06T13:45:20"
+++

Vrámci zabehávania nášho autíčka sme sa vybrali na Slovensko. Všetky zápchy sa nám nejako vyhli
alebo sa stihli odstrániť, kým sme sa k ním dostali. No a vzhľadom na upršané počasie sme nemali
ani veľkú chuť nikde zastavovať a tak sme po šiestich hodinách dorazili do cieľa. Svetlá sa zapli samé, stierače podľa potreby tiež, Andrej viacmenej stláčal len gombíky tempomatu
až po Bratislavu a ja som zatiaľ študovala ovládanie klimatizácie a okolitých tlačidiel. Až keď sme
v Bratislave vyšli z tunela a odbočili na klasickú cestu smerujúcu do Stupavy, môj drahý
skonštatoval, že konečne šoféruje a začal používať pedále a prevodovku. Tu som sa ale prebrala aj
ja a došlo mi prečo sa ma ocino pýtal na výšku podvozku nášho auta. Zhíčkaní bavorskými cestami sme
akosi zabudli, koľko jám a záplat sa dokáže na takú priemernú cestu zmestiť. Ale celkové cestovanie
bolo celkom príjemné akurát trochu únavné.

{{< panorama "/wp-content/uploads/2011/04/Mondsee.jpg"  >}}
Na cestu späť sme sa vybrali okolo pol deviatej ráno, čím sme sa vyhli ranným zápcham v Bratislave.
Sprevádzalo nás krásne slnečné počasie a keďže sme mali celý deň pred sebou, spravili sme si dve
príjemné prestávky v Rakúsku. Jednou z nich bolo Mondsee (mesačné jazero), blízko hraníc s
Nemeckom. Túto časť cesty mám obzvlášť rada, lebo cesta vedie pomedzi Alpy a človek sa proste nevie
vynadívať na okolie. Podobný pocit majú asi aj ostatní cestujúci, lebo parkoviská, ktoré majú
navyše aj pekný výhľad a dobrú reštauráciu bývajú plné. Mondsee je jedno z tých veľkých jazier
obklopených horami s množstvom plachetníc a jednoznačne patrí k miestam, od ktorých sa ťažko
odtrháva pohľad. Nebyť toho, že nám myšlienky ťažila predstava posledného úseku domov, ktorý býva z
pravidla najviac vyťažený, by sme tam ostali aj dlhšie.

view=category|categoryid=119|imageid=4041|float=left}
{{< gallery
    "/wp-content/uploads/gallery/austria/mondsee/IMG_0056.JPG"
    "/wp-content/uploads/gallery/austria/mondsee/IMG_0046.JPG"
    "/wp-content/uploads/gallery/austria/mondsee/IMG_0058.JPG"
    "/wp-content/uploads/gallery/austria/mondsee/IMG_0057.jpg"
    "/wp-content/uploads/gallery/austria/mondsee/IMG_0050.jpg"
    "/wp-content/uploads/gallery/austria/mondsee/IMG_0045.JPG"
>}}
