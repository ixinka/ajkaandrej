+++
title = "Zemiaky a tak"
description = ""
tags = ["slovakia","cerova"]
categories = ["dailylife"]
date = "2010-08-06T16:00:20"
+++

Odvtedy, čo sme v Mníchove, jeme viacej mäska, celozrnného pečiva, zeleniny a ovocia. V nedeľu je
všetko pozatvárané okrem pekárni a Biergarten a tak si vždy ráno po ceste z kostola vychutnávame
čerstvé buchtičky a keď je pekné počasie trávime poobedie niekde vonku. Vzhľadom na rozšírenosť bio
potravín, nám do košíka dosť často zablúdi práve takéto ovocie, či zelenina alebo vajíčka z voľného
chovu sliepok. Aby sme ale predsa mali na čo umrieť, občas sa napcháme pizzou :)

{{< gallery
    "/wp-content/uploads/2010/08/IMG_0003.jpg"
    "/wp-content/uploads/2010/08/IMG_0037.jpg"
    "/wp-content/uploads/2010/08/IMG_0040.jpg"
    "/wp-content/uploads/2010/08/IMG_0044.jpg"
>}}
Celkovo sme si zvykli na taký nejaký stravovací štandard a tak nás veľmi potešil nedávný výlet na
Cerovú. Medzi hriadkami zemiakov a zeleniny sme sa napchali ríbezľami a hruškami, nevynechali sme
ani hrášok a skončili sme pri marhuli. Potom sa uvarí zeleninová polievka z práve vykopanej mrkvy,
petržlenu, kalerábu a zemiakov a človek si uvedomí aký strašný chuťový rozdiel je medzi nimi a
kupovanou verziou, ktorá zvyčajne dozrieva niekde v sklade alebo priamo v regáli v obchode. A hoci
je nakupovanie oveľa pohodlnejšie, netreba k nemu ani motyku ani z neho nie sú špinavé ruky, stále
dúfam, že budem mať aspoň mini možnosť niečo sama dopestovať a ukázať deťom, že napríklad také
zemiaky nerastú v sieťke v regáli.
