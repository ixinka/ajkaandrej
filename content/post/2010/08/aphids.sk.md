+++
title = "Vošky"
description = ""
categories = ["dailylife"]
date = "2010-08-20T12:34:31"
+++

Ja viem, že aj tieto malé zvieratká sú súčasťou prírody, ale keď vám niekto začne požierať s láskou
pestované rastlinky, tak to naštve. Nedávno som písala, že sme si kúpili pár rastlín do bytu. Medzi
nimi bola aj bazalka, moja veľmi oblúbená súčasť kuchyne. Darilo sa jej absolútne úžasne, až kým sa
na jej lístkoch neobjavili vošky. Teoreticky som ju mohla postriekať nejakým prípravkom na vošky,
ale kúpili sme ju ako bio rastlinu, tak mi to prišlo ako čudný nápad. A tak som začala hľadať na
internete a skúšala som všeličo, ale žiaľ moja bazalka to neprežila.
{{< gallery
    "/wp-content/uploads/2011/01/basil.jpg"
>}}
Potom som sa dočítala, že vošky nemajú rady levandulu a keďže sme dostali do daru vrecúško sušenej
levandule z Chorvátska, povedala som si, že to s bazalkou skúsim znovu. Tentokrát som ale časť
sušenej levandule nasypala na zeminu v kvetináči a samotné pootvorené vrecúško som nechala opreté o
kvetináč. Na to, že mám ďalšiu bazalku prišli behom týždňa aj vošky. Zatiaľ som ich našla vysedávať
všade okolo, ale čuduj sa svete v bezpečnej vzdialenosti od bazalky (lepšie povedané od levandule).
Čo je ešte celkom zaujímavé, že na susednú šalviu chuť nemajú. Tak som zvedavá do kedy im to
vydrží, ale zatiaľ sa tešíme čerstvej bazalke v cestovine.
