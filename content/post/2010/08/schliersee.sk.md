+++
title = "Schliersee"
description = ""
tags = ["panoramas","mountains","ruins","germany","lake"]
categories = ["travelling"]
date = "2010-08-15T20:58:24"
+++

Tak sa nám podarilo ísť na jeden z plánovaných výletov (v turistickej knižke ich mám ešte 37 :)). V
Mníchove bolo síce slniečko, ale 40 minút autom na juh nás priviedlo k horám zakrytým oblakmi. To
nás ale neodradilo a vydali sme sa po chodníku okolo jazera Schliersee.


{{< panorama "/wp-content/uploads/2011/04/Schliersee.jpg"  >}}

Prostredie je tam naozaj krásne. Dajú sa tu požičať člny a objavili sme aj wellness centrum s
plavárňou, tobogánom, saunou a pod. Okolo jazera sa ide viacmenej po rovinke, z ktorej sme asi po
piatich kilometroch odbočili a zaťali sme stúpať k zrúcanine hradu Hohenwaldeck. Táto túra je
označovaná ako nenáročná, vhodná aj pre deti, ale prevýšenie 220m na pomerne krátkom úseku nám dalo
celkom zabrať. Cesta vedie lesom a je sprevádzaná tabuľkami komentujúcimi zrúcaninu a okolitú faunu
a flóru. Zo zrúcaniny ostali aj vďaka hľadačom pokladov v minulosti len tri múry, ale vyhliadkový
bod pri hrade stojí naozaj za to (odtiaľto som spravila panorámu).

{{< gallery
    "/wp-content/uploads/gallery/germany/lakes/schliersee/IMG_0067.JPG"
    "/wp-content/uploads/gallery/germany/lakes/schliersee/IMG_0065.jpg"
    "/wp-content/uploads/gallery/germany/lakes/schliersee/IMG_0061.JPG"
    "/wp-content/uploads/gallery/germany/lakes/schliersee/IMG_0069.JPG"
    "/wp-content/uploads/gallery/germany/lakes/schliersee/IMG_0044.jpg"
    "/wp-content/uploads/gallery/germany/lakes/schliersee/IMG_0021.JPG"
    "/wp-content/uploads/gallery/germany/lakes/schliersee/IMG_0038.jpg"
    "/wp-content/uploads/gallery/germany/lakes/schliersee/IMG_0022.JPG"
    "/wp-content/uploads/gallery/germany/lakes/schliersee/IMG_0028.JPG"
    "/wp-content/uploads/gallery/germany/lakes/schliersee/IMG_0071.JPG"
    "/wp-content/uploads/gallery/germany/lakes/schliersee/IMG_0029.JPG"
    "/wp-content/uploads/gallery/germany/lakes/schliersee/IMG_0023.JPG"
>}}

Odtiaľto náš chodník ešte chvíľu stúpal a potom sme začali klesať späť k jazeru. Najväčším
prekvapením, ktoré nás stretlo, bola ohrada s ostnatým drôtom uprostred chodníka s malým miestom na
prechod so štyrmi kravami. Na chvíľu sme zaváhali, či náš chodník určite vedie tade, ale obísť sa
to nedalo a tak sme rozmýšlali ako prejsť nerušene okolo tých kráv. Bezradne sme pozerali na ne a
oni na nás, keď Andrej našiel drevené palice pri plote. Tak jednu vzal a zahnal kravy nabok, aby
sme mohli prejsť (môj hrdina :)). Onedlho sme ďalším prechodom vyšli z pastviny von a zišli sme
späť k jazeru. Tomu sa povie maximálne splynutie s prírodou. :)

<img alt="Schliersee_map"
src="http://www.ajka-andrej.com/wp-content/uploads/2010/08/Schliersee_map.png" /></pre>