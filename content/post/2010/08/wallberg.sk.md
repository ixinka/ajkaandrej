+++
title = "Wallberg"
slug = "wallberg"
description = ""
tags = ["panoramas","mountains","germany","hiking"]
categories = ["travelling"]
date = "2010-08-24T13:22:01"
banner = "/wp-content/uploads/gallery/germany/wallberg/IMG_0038t.jpg"
+++

Tentokrát sme sa vybrali trošku vyššie na kopec Wallberg (1722m), čím sme zvýšili prevýšenie na
927m. Ku kopcu sme cestovali okolo jazera Tegernsee, ktoré bolo zhora nádherne vidieť. Zaparkovali
sme <a title="lanovka na Wallberg" href="http://www.wallbergbahn.de/" target="_blank">pri
lanovke</a> a vydali sme sa šlapať hore.

{{< panorama "/wp-content/uploads/2011/04/wallberg1.jpg"  >}}

Hneď na začiatku cesty sme sa dozvedeli, že prvá chata, okolo ktorej sme chceli ísť je zavretá (po
zimnej verzii cesty) a tak sme sa rozhodli, že to zoberieme hore o čosi strmšou ale kratšiou letnou
cestou. Či to bolo najlepšie riešenie neviem, hore sme boli o hodinu skôr ako bol plán, ale môj
bedrový kĺb z toho dvakrát nadšený nebol. Cesta bola príjemná, široká a v chládku, akurát sále v
lese z čoho sme sa najprv tešili, ale keď sme ani po hodine cez stromy nič nevideli začalo nám byť
dlho.

{{< gallery
    "/wp-content/uploads/gallery/germany/wallberg/IMG_0007.jpg"
    "/wp-content/uploads/gallery/germany/wallberg/IMG_0011.jpg"
    "/wp-content/uploads/gallery/germany/wallberg/IMG_0022.jpg"
    "/wp-content/uploads/gallery/germany/wallberg/IMG_0038.jpg"
    "/wp-content/uploads/gallery/germany/wallberg/IMG_0050.jpg"
    "/wp-content/uploads/gallery/germany/wallberg/IMG_0057.jpg"
    "/wp-content/uploads/gallery/germany/wallberg/IMG_0060.jpg"
    "/wp-content/uploads/gallery/germany/wallberg/IMG_0083.jpg"
    "/wp-content/uploads/gallery/germany/wallberg/IMG_0086.jpg"
>}}

Ale netrvalo dlho a prišli sme k ďalšej chatke odkiaľ bol krásny pohľad, v diaľke bolo počuť
zvončeky pasúcich sa kráv a pred nami bola posledná necelá hodinka šlapania. Po ceste sme natrafili
ešte na kaplnku a poslednú chatu - cielovú stanicu lanovky a kopu ľudí, ktorí sa odtiaľto spúšťali
dolu kopcom s padákmi a potom sa v hlúšikoch vznášali vo vzduchu. Po ďalších 20 minútach skalnatého
chodníka (na moju veľkú radosť) sme dorazili na vrchol. Chvíľu sme si posedeli pod mega krížom,
potom som spravila dve panorámy a pokochali sme sa pohľadom.

{{< panorama "/wp-content/uploads/2011/04/Wallberg2.jpg"  >}}

Hladní sme zišli späť k stanici lanovky, zjedli sme všetko, čo batoh dal a aby sme ušetrili kolená
zo strmej cesty dolu, k autu sme to zobrali lanovkou.

{{< youtube 8unVMlGE9Gc >}}
