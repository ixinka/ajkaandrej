+++
title = "Zurich"
slug = "zurich"
description = ""
tags = ["switzerland","lake"]
categories = ["travelling"]
date = "2010-02-17T18:23:46"
+++

V sobotu večer sme už boli akosi dostatočne unavení na to, aby sme išli obdivovať nočný Zurich, ale
myslím, že musí byť nádherný. Išli sme ho pozrieť nasledujúci deň a ja som sa zamilovala do
atmosféry toho mesta. Keby nebol všade sneh, tak by som mala pocit, že sme v nejakom prímorskom
mestečku v taliansku (prípadne vo Francúzsku, ale tam som zatiaľ nebola). Bola tam kopa uzučkých
uličiek a pekné farebné budovy s drevenými okenicami. Hm, som si istá, že by sme sa bez našich
sprievodcov stratili :). Iba jednej veci som naozaj nerozumela a síce, že mali v každej fontáne vodu, samozrejme napoly
zamrznutú. To zamrznutie ma neprekvapilo, keďže vonku bola dobrá kosa, ale nerozumela som prečo
proste nevypli na zimu vodu. V Mníchove máme pozakrývané drevenými debničkami ešte aj sochy v tomto
období a to tu nie je ani taká zima ako tam. Super bolo pozorovať, ako sa tam mixujú rôzne kultúry
dokopy. Veľa slov bolo francúzskych alebo nieľo medzi francúzštinou a nemľinou, prípadne by sme
mohli povedať švajčiarských :). No a znovu tu bola kopa talianských reštaurácií, tak sme sa celkom
zhodli, že švajčiari si jednoducho vybrali zo všetkého to najlepšie a zmixovali to dokopy.


 {{< gallery
    "/wp-content/uploads/gallery/switzerland/zurich/IMG_0034.JPG"
    "/wp-content/uploads/gallery/switzerland/zurich/IMG_0033.JPG"
    "/wp-content/uploads/gallery/switzerland/zurich/IMG_0035.jpg"
    "/wp-content/uploads/gallery/switzerland/zurich/IMG_0040.JPG"
    "/wp-content/uploads/gallery/switzerland/zurich/IMG_0043.jpg"
    "/wp-content/uploads/gallery/switzerland/zurich/IMG_0037.jpg"
>}}

Jazero je obrovské s kopou parkovacích miest pre lodičky a kúsok popri ňom sme sa aj prechádzali v
malom parku. Všade navôkol je vidieť kopce a ako sme počuli, na jednom z nich je skvelý vyhliadkový
bod, ale keďže viditeľnosť nebola práve najlepšia, tak by asi nemalo veľký zmysel tam ísť. Navyše
bola naozaj zima a môj foťák (lepšie povedané baterky) si mysleli to isté, keďže mi stále na
displeji ukazovalo, že sú slabé. No a moje prsty pomaly zamŕzali pri snahe držať foťák aj napriek
tomu, že som mala rukavice. To bol v podstate moment, keď som prestala fotiť ... hmm musím povedať
môjmu drahému manželovi, že tam musíme ísť znovu (zlatko, čítaš?:)). Posledná vec, ktorá nám naozaj
prišla vtipná (ale iba pre náš krásny slovenský jazyk), bol miestny pozdrav. V Bavorsku je zvykom
pozdraviť Grüß Gott, čo v podstate znamená Pozdrav Pán Boh. Švajčiarská verzia toho je Grüezi s
výslovnosťou [grueci], čo zneje veľmi príbuzne k [grici]. Význam toho v slovenčine je celkom
zábavný, myslím, že ten pozdrav si určite navždy zapamätáme :).
