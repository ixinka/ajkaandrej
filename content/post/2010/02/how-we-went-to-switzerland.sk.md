+++
title = "Ako sme išli do Švajčiarska"
slug = "ako-sme-isli-do-svajciarska"
description = ""
tags = ["switzerland"]
categories = ["travelling","dailylife"]
date = "2010-02-16T17:37:05"
+++

Naši kamaráti "chrobáci" nás pozvali na návštevu a my sme to jednoducho nemohli odmietnúť :)Po
vcelku náročnom pracovnom týždni si Andrej zobral dva dni voľno, prenajali sme si auto, pozreli na
google mape ako sa tam dostaneme, niečo sme si zbalili a vyrazili sme na cestu. Zapli sme si
navigáciu a keďže ukazovala približne dobrý čas príchodu aj počet kilometrov, spoľahli sme sa na
to, že je to dobré. Prišli sme k Bodensee jazeru (ktoré je skutočne obrovské) a keď sme zrazu zišli z diaľnice a
zostali na pravej strane jazera v Nemecku, začali sme rozmýšľať, či je to navigovanie naozaj dobré.

Pre istotu som pozrela, či je Zurich, kam sme chceli ísť ten istý aj v navigácií a tak som zistila,
že nás to vedie krížom cez jazero v meste Konstanz. No rozhodli sme sa zistiť, či je tam nejaký
veľký most, tunel alebo trajekt a v prípade toho tretieho sa vrátiť na začiatok jazera a nájsť
cestu na rakúsku diaľnicu, keďže sme si mysleli, že obchádzať z tejto strany celé jazero bude
príliš zdĺhavé. Hm, tak trajekt stojí 12.50 eur :)Vypli sme navigáciu a chceli sme sa vrátiť späť,
ale akosi sme sa ocitli na nesprávnej strane diaľnice bez nejakej šance na únik a tak sme sa
spoľahli znovu na navigáciu. Vyhli sme sa ceste trajektom a išli ku koncu jazera, kde sa nám
konečne podarilo prejsť cez švajčiarskú hranicu. Boli sme šťastní, spokojní a oproti pôvodnému
plánu sme sa oneskorili iba o nejakých 20 minút, takže bolo v podstate všetko tak, ako sme
plánovali. Zostávalo ešte asi 20 minút do Zurichu, keď sme prešli nemeckou hranicou. To už som
začala nedôverčivo zväčšovať mapu a zisťovať, ako je to možné, keď sme zrazu prešli zase
švajčiarskou hranicou. To už som si uvedomila aká zaujímavá je hranica medzi týmito dvomi
krajinami. To už sme sa ale začali smiať a prisahali sme, že nabudúce nastavíme navigáciu poriadne.
Okrem toho cestovania na začiatku to bol absolútne úžasný výlet a určite si ho zopakujeme aj v
teplejšom počasí.
