+++
title = "Piaty november"
description = ""
tags = ["england"]
categories = ["dailylife"]
date = "2010-02-03T20:58:39"
+++

Ja viem, že tento dátum je dosť starý a pravdepodobne si ho už ani nepamätáte, ale angličania majú
takú rýmovačku "remember, remember fifth of November" (pamätaj, pamätaj na piaty november). Majú na
to špeciálny dôvod, ktorý mi prišiel celkom vtipný, keď som o ňom počula prvýkrát. Kedysi dávno, v sedemnástom storočí chcela skupinka katolických sprisahancov vrátane chlapíka menom
Guy Fawks (hlavný "hrdina") zničiť budovu anglického parlamentu. Nejako sa im podarilo umiestniť
obrovské množstvo výbušniny v podzemných kryptách priamo popod snemovňu lordov, ale niekto ich
zradil tesne predtým než to celé stihli vyhodiť do vzduchu. Nakoniec boli všetci spisahanci
odhalení a popravení (myslím, že ich upálili).Angličania túto noc volajú nocou táborakov a
oslavujú, že im budova parlamentu stojí stále na tom istom mieste.

{{< gallery
    "/wp-content/uploads/2010/02/IMG_3088.jpg"
    "/wp-content/uploads/2010/02/IMG_3089.jpg"
    "/wp-content/uploads/2010/02/IMG_3090.jpg"
    "/wp-content/uploads/2010/02/IMG_3091.jpg"
>}}

Počas tejto noci sú všade ohňostroje. Moji spolubývajúci mi povedali, že existuje aj taká tradícia,
pri ktorej sa vytvorí ohnisko a na ňom sa symbolicky upalujú už spomínaní "chlapíci", ale to v
dnešnej dobe nie je až tak rozšírené. Tradičným jedlom je "jacket potato". Je to veľký v šupke
upečený zemiak rozkrojený na polovicu s plnkou uprostred. Typickú plnku tvorí fazuľka v
paradajkovej omáčke a celý zemiak sa ešte môže posypať strúhaným syrom.

{{< gallery
    "/wp-content/uploads/2010/02/IMG_3142.jpg"
    "/wp-content/uploads/2010/02/IMG_3143.jpg"
    "/wp-content/uploads/2010/02/IMG_3144.jpg"
    "/wp-content/uploads/2010/02/IMG_3157.jpg"
>}}

Posledná táto noc bola skvelá. V záhrade sme si spravili malý ohňostroj, jedli sme pečené zemiaky a
mali príjemnú pohodu. A potom sme objavili krásu kombinácie prskaviek so zrkadlovkou :).Takže sme
si kreslili kopu vecí a písali naše mená vo vzduchu a ja môžem túto aktivitu iba odporučiť :)

{{< gallery
    "/wp-content/uploads/2010/02/IMG_3183.jpg"
    "/wp-content/uploads/2010/02/IMG_3186.jpg"
    "/wp-content/uploads/2010/02/IMG_3192.jpg"
    "/wp-content/uploads/2010/02/IMG_3204.jpg"
>}}
