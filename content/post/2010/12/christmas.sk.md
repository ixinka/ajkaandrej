+++
title = "Vianoce"
description = ""
categories = ["dailylife"]
date = "2010-12-30T19:23:05"
+++

Tento rok sme ozdobili náš prvý spoločný vianočný stromček. Zháňali sme svetlá, ozdoby a nakupovali
sme spolu darčeky - taká vianočná idylka. Dokonca sme zistili, že aj v Mníchove predávajú čerstvé
kapre. Vianoce sme oslávili síce na Slovensku, ale doma sme si nechali dva zabalené darčeky, aby
sme mohli rozbalovať aj tu. Čakala som všeličo, ale o šijacom stroji som ani nesnívala (možno iba vzdialene uvažovala, že by sa
zišiel). O to viac som bola preto prekvapená, keď som doma rozbalila veľký ťažký balík pod
stromčekom. Ježiškovi odkazujem, že šlape tichúčko ako hodinky a už som si stihla opraviť pyžamo.

{{< gallery
    "/wp-content/uploads/2010/12/IMG_0003.jpg"
    "/wp-content/uploads/2010/12/IMG_0006.jpg"
    "/wp-content/uploads/2010/12/IMG_0008.jpg"
    "/wp-content/uploads/2010/12/2010-12-28-17.46.37.jpg"
    "/wp-content/uploads/2010/12/2010-12-28-17.57.57.jpg"
>}}

Darčeky potešili naozaj všetky, to pravé rozbalovanie sme si užili s Kikou, no a ako vždy najviac
radosti sme mali zo stretnutia všetkých blízkych. Andrej začal uvažovať o tom, že budúce vianoce
zavraždí kapra sám, tak neviem, či sa mám začať báť alebo tešiť. Možno ho to dovtedy prejde. A aby
som nezabudla, začali sme piecť makovú štrúdlu a mlynček to s makom zvládol skvele.
