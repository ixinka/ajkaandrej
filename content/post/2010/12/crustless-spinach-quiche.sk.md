+++
title = "Špenátový koláč"
slug = "spenatovy-kolac"
description = ""
tags = ["savoury","baking"]
categories = ["recipes"]
date = "2010-12-03T14:04:48"
+++

Toto je jeden z tých receptov, ktoré sú nenáročné na prípravu. No a tento dáva aj dobrú príležitosť
ako minúť špenát :) Pôvodný recept, ktorý som mala, som dosť zmenila, ale aj tak si myslím, že je
stále veľmi veľa možností, ako by sa dal vylepšiť a zmeniť, čo sa ochutenia týka.

{{< gallery
    "/wp-content/uploads/2010/12/IMG_0510.jpg"
>}}
**Prísady (pre 24cm formu na pečenie):**
(všeobecná zmes)
{{ 1/2 hrnčeka múky (125ml)
1/2 hrnčeka kyslej smotany (zvyčajne používam celý 200g téglik)
1 hrnček mlieka (pre sýtejšiu verziu používam na jemno postrúhané zemiaky miesto mlieka)
4 vajcia
maslo na vymastenie formy }}
 
(na ochutenie)
V podstate sa dá použiť čokoľvek - nakrájaná/postrúhaná tekvica, paradajky, saláma, brokolica,
karfiol ... Celá táto hmota by sa ale mala zmestiť do 1 a pol hrnčeka. Pre tento recept som
použila:

{{ cca. 200g špenátových listov (môžu byť aj mrazené)
200g údenej slaniny, pokrájanej na malé kocky
1 cibuľa
4 strúčiky cesnaku
veľa nasekaného petržlenu, najlepšie čerstvého
mleté čierne korenie, soľ
1PL oleja na opečenie
postrúhaný syr (voliteľné) }}
 
**Postup:**
Predohrejte rúru na 200 stupňov. Na strednej teplote opražte na panvici cibulu, cesnak a slaninu.
Pridajte špenátové listy, ochuťte korením, soľou a petržlenom a poduste 5 minút. Panvicu odložte
nabok a nechajte zmes trochu vychladnúť. Zatiaľ vymiešajte v miske vajcia. Postupne pridávajte
všetky prísady zo všeobecnej zmesi a dobre premiešajte. Do misky pridajte vychladnutú zmes a
pomiešajte. Maslom zľahka vymastite formu na pečenie. Nalejte celú zmes do formy (posypte syrom, ak
ste si ho zvolili) a dajte piecť do rúry. Pečte 10 minút, potom znížte teplotu na 170 stupňov a
pečte ďalšiu pol hodinu, alebo kým koláč nie je v strede pevný a do zlatohneda opečený. Dobrú chuť.
