+++
title = "Vianočné trhy"
slug = "vianocne-trhy"
description = ""
tags = ["germany","munich"]
categories = ["dailylife"]
date = "2010-12-07T12:20:58"
+++

Cez víkend sme sa boli pozrieť na vianočných trhoch. V Mníchove je ich celkom dosť, v podstate má
každá štvrť svoj vlastný. My sme sa vybrali priamo do centra na Marienplatz. čakala nás kopa
stánkov vyzdobených vetvičkami a svetlami. Ponúkali všeličo, medzi iným aj drevené ozdoby a hračky,
sviečky a vianočné čapice. Čo ma naozaj zaujalo bol stánok so všelijakými predmetmi z dreva (dosky
na krájanie, varešky a pod.), na ktoré vám ujo na želanie nakreslil rôzne zvieratká, prípadne
čokoľvek napísal. No a potom nechýbali "búdky" (Hütte) s tradičnými pochúťkami ako medovníky
(Lebkuchen), varené víno (Glühwein), pečené gaštany (Maroni), pečené klobásky (Bratwurst) a niečo
čo sa podobá na pizzu, na ktorej je niečo medzi smotanou a tvarohom, cibuľka a slaninka a chutí to
neuveriteľne dobre (Flammkuchen).


{{< gallery
    "/wp-content/uploads/2010/12/IMG_0004.jpg"
    "/wp-content/uploads/2010/12/IMG_00061.jpg"
    "/wp-content/uploads/2010/12/IMG_0007.jpg"
    "/wp-content/uploads/2010/12/IMG_00081.jpg"
>}}
Tieto trhy mali ale dva nedostatky. Nebol tu skoro žiadny sneh. Všetko  bolo poctivo odpratané a
posypané kamienkami, takže sa strácala  atmosféra zimy. No a potom tu bolo strašne veľa ľudí,
turistov a medzi  stánkami sme sa pohybovali tak nejako s davom. Tak sme si povedali, že  skúsime
ísť na trhy do Englischer Garten, keď už pre nič iné <a title="Walking in the park"
href="http://www.ajka-andrej.com/2010/12/07/walking-in-the-park/?lang=SK" target="_blank">aspoň sa 
prejdeme</a>. Nejako sa nám podarilo pretlačiť sa do metra a vystúpiť.  Ocitli sme sa pred
zasneženým parkom obklopení deckami so sánkami. Tieto  trhy stáli zato. Stánky s občerstvením
mierne prevyšovali tie ostatné.  Všade kopa snehu, vianočná hudba a ľúdia zohrievajúci si ruky
pohárom s  vareným vínom. Pre najmenších tu bol jeden špeciálny stan, kde sa mohli  pohrať do
sýtosti, kým rodičia vyjedali kapustnicu. No a po parku  premávali zapriahnuté kone ovešané
zvončekmi. Tak nejako to v nás celé  vyvolalo sviatočnejšiu náladu.

{{< gallery
    "/wp-content/uploads/2010/12/IMG_0021.jpg"
    "/wp-content/uploads/2010/12/IMG_0022.jpg"
    "/wp-content/uploads/2010/12/IMG_0023.jpg"
    "/wp-content/uploads/2010/12/IMG_0025.jpg"
>}}
