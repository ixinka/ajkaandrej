+++
title = "Svätý Mikuláš"
description = ""
categories = ["dailylife"]
date = "2010-12-10T10:31:08"
+++

Tento rok sme na deň sv. Mikuláša hrali večer zaujímavú hru aj s ďalšími asi 40 ľuďmi. Hra sa volá
Výmena darčeka - bieleho slona. Na dodržiavanie pravidiel dozeral samotný Mikuláš pri stromčeku :) Zmyslom hry je priniesť zo sebou nejaký nie príliš drahý darček (môže byť niečím vtipný), ktorý je
pekne zabalený. Čím vačší počet ľudí sa hry zúčastní, tým je väčšia zábava. Každý si vyberie
papierik s číslom, ktoré mu určuje, kedy si bude vyberať darček. Rovnaké čísla, ktoré boli ľuďmi
vybrané sa hodia aj do nejakej nádoby. Z tej sa potom náhodne vyberá číslo a ten kto ho má, si
vyberá darček. Môže si vybrať úplne nový darček, ktorý rozbalí alebo nejaký už rozbalený darček,
ktorý sa mu páči od toho, kto ho má. Osoba, ktorej bol takto darček zobratý si vyberá nový darček.
Jeden darček môže mať ale iba troch vlastníkov. Tretí vlastník je už definitívny (prvý a tretí
vlastník môže byť aj identický). Hra končí, keď sa všetky darčeky rozbalia. Problém je, že človek
nikdy nevie, čo sa môže skrývať v zabalenom balíčku ( môže to byť niečo odveci z čoho má človek
viac starosti ako osohu) a tak každý roymýšľa o nejakej stratégií, keď príde na rad.

{{< gallery
    "/wp-content/uploads/2010/12/mikulas.jpg"
    "/wp-content/uploads/2010/12/stromcek.jpg"
    "/wp-content/uploads/2010/12/IMG_0015.jpg"
    "/wp-content/uploads/2010/12/IMG_0005.jpg"
>}}
No darčeky boli naozaj rôzne. Myslím, že tým bielym slonom bola tentokrát veľká a ťažká krabica
počítača, na ktorej boli napísané fiktívne parametre tipu plochá obrazovka vo vnútri a podobne.
Chalan, čo to rozbalil, to už nebol schopný vymeniť :) Ja som dostala barbie, ktorú si našťastie
odo mňa niekto zobral. Moj konečný darček bola kniha a vrecúško mandlí vo vianočnej čokoláde.
Andrej sa dostal na radu až ku koncu hry a vybral si na istotu, rovno ako tretí majiteľ sadu na
prípravu varenej čokolády. Budeme sa musieť naučiť tú čokoládu robiť poriadne, ale prvý pokus bol
celkom úspešný a veľmi dobrý. :)
