+++
title = "Advent"
description = ""
categories = ["dailylife"]
date = "2010-12-01T13:24:15"
+++

Po troch rokoch je tohtoročný advent pre nás výnimočný, lebo konečne neplánujeme vianoce ako
spoločnú dovolenku po dlhých mesiacoch, čo sme sa nevideli, ale reálne spolu bývame, užívame si
napadnutý sneh a nestresujeme sa, či náhodou nezostanem čakať niekde na letisku kvôli nepriaznivému
počasiu.

{{< gallery
    "/wp-content/uploads/2010/12/IMG_00211.jpg"
>}}
Konečne som sa úspešne zbavila školy a písania práce (aj keď na obhajoby začnem určite myslieť
budúci rok) a začala som si užívať zimu. Výsledkom je naplánovaná lyžovačka v januári (a po
objavení ďalších stredísk v našom okolí asi aj kopa víkendových lyžovačiek). Na kratučkom videu je
vidieť, ako to tu zatiaľ u nás vyzerá :) No a spravila som aj adventný veniec, takže sme si začali
naplno vychutnávať vianočné obdobie. V pivnici už čaká v krabici náš prvý vianočný stromček a ja už
len rozmýšľam, ako ho vyzdobíme.


{{< video src="/wp-content/uploads/2010/12/snezi1.mp4" height="240" width="320" >}}

