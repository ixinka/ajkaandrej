+++
title = "Prechádzka v parku"
description = ""
tags = ["germany","munich","park"]
categories = ["dailylife"]
date = "2010-12-07T13:55:03"
+++

Prechádzka po parku v zime, hlavne keď je sneh, je úple fantastická. Aj keď iba kým nezapadne slnko,
lebo potom začína poriadne mrznúť a je lepšie schovať sa hoci aj do metra. V Englischer Garten som
ešte nebola v čase snehu, tak sme sa tam vybrali teraz. Pôvodne sme sa chceli ísť sánkovať na
blízky kopec, ale akurát sa otvárala sezóna a spúšťali lanovky a tak sme usúdili, že tam bude aj
tak nával ľudí.


Sánkovalo sa aj v parku, využitý bol každý kopček. Najlepší bol pokrik jedného dieťaťa valiaceho sa
dolu kopcom "au au au", ktorý zjavne prešiel cez všetky hrbolce. Jedna z Biergarten vyriešila
vonkajšie posedenie v kabínkach z lanovky. No a čo nás najviac prekvapilo, boli surféri na miestnom
potoku. Naivne som verila tomu, že tam surfujú iba v teplom počasí. Človek si povie, že veď majú
neoprény, tak je to vlastne jedno. Ale tak si myslím, že keď sa hádžu tvárou do tej ľadovej vody,
tak ich to musí poriadne prebrať.


{{< video src="/wp-content/uploads/2010/12/wintersurf.mp4" height="240" width="320" >}}

